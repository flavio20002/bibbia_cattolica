<div class="titoli">Le donne straniere vengono allontanate</div> <p><sup>1</sup>Mentre Esdra pregava e faceva questa confessione piangendo, prostrato davanti al tempio di Dio, si riunì intorno a lui un'assemblea molto numerosa d'Israeliti: uomini, donne e fanciulli; e il popolo piangeva a dirotto. <sup>2</sup>Allora Secania, figlio di Iechièl, uno dei figli di Elam, prese la parola e disse a Esdra: «Abbiamo prevaricato contro il nostro Dio, sposando donne straniere, prese dalle popolazioni del luogo. Orbene, a questo riguardo c'è ancora una speranza per Israele. <sup>3</sup>Facciamo dunque un patto con il nostro Dio, impegnandoci a rimandare tutte le donne e i figli nati da loro, secondo la volontà del mio signore e rispettando il comando del nostro Dio. Si farà secondo la legge! <sup>4</sup>Àlzati, perché a te è affidato questo compito. Noi saremo con te; sii forte e mettiti all'opera!». <sup>5</sup>Allora Esdra si alzò e fece giurare ai capi dei sacerdoti e dei leviti e a tutto Israele che avrebbero agito secondo quelle parole; essi giurarono. <sup>6</sup>Esdra quindi si alzò da dove si trovava, davanti al tempio di Dio, e andò nella camera di Giovanni, figlio di Eliasìb, e vi andò senza prendere cibo né bere acqua, perché era in lutto a causa della prevaricazione dei rimpatriati. <sup>7</sup>Poi in Giuda e a Gerusalemme si comunicò a tutti i rimpatriati di radunarsi a Gerusalemme: <sup>8</sup>se qualcuno non fosse venuto entro tre giorni, secondo la disposizione dei preposti e degli anziani, sarebbero stati votati allo sterminio tutti i suoi beni ed egli stesso sarebbe stato escluso dalla comunità dei rimpatriati. <sup>9</sup>Allora tutti gli uomini di Giuda e di Beniamino si radunarono a Gerusalemme entro tre giorni; si era al nono mese, il venti del mese. Tutto il popolo stava nella piazza del tempio di Dio, tremante per questo evento e per la gran pioggia.<br> <sup>10</sup>Allora il sacerdote Esdra si levò e disse loro: «Voi avete prevaricato sposando donne straniere: così avete accresciuto le mancanze d'Israele. <sup>11</sup>Ma ora rendete lode al Signore, Dio dei vostri padri, e fate la sua volontà, separandovi dalle popolazioni del paese e dalle donne straniere». <sup>12</sup>Tutta l'assemblea rispose a gran voce: «Sì! Dobbiamo fare come tu ci hai detto. <sup>13</sup>Ma il popolo è numeroso e siamo al tempo delle piogge; non è possibile restare all'aperto. D'altra parte non è lavoro di un giorno o di due, perché siamo in molti ad aver peccato in questa materia. <sup>14</sup>I nostri preposti stiano a rappresentare tutta l'assemblea; e tutti quelli delle nostre città che hanno sposato donne straniere vengano in date determinate e con gli anziani della città, ogni città con i suoi giudici, finché non sia allontanata da noi l'ira ardente del nostro Dio, causata da questa situazione».<br> <sup>15</sup>Soltanto Gionata, figlio di Asaèl, e Iaczia, figlio di Tikva, si opposero, appoggiati da Mesullàm e dal levita Sabbetài. <sup>16</sup>I rimpatriati fecero come si era detto. Furono scelti il sacerdote Esdra e alcuni capi di casato, secondo il loro casato, tutti designati per nome. Essi iniziarono le sedute il primo giorno del decimo mese per esaminare la questione <sup>17</sup>e terminarono con tutti gli uomini che avevano sposato donne straniere il primo giorno del primo mese.<br> <sup>18</sup>Tra i figli dei sacerdoti, che avevano sposato donne straniere, si trovarono:<br>dei figli di Giosuè, figlio di Iosadàk, e tra i suoi fratelli: Maasia, Elièzer, Iarib e Godolia; <sup>19</sup>essi si impegnarono a rimandare le loro donne e offrirono un ariete come sacrificio di riparazione per le loro mancanze; <br> <sup>20</sup>dei figli di Immer: Anàni e Zebadia; <br> <sup>21</sup>dei figli di Carim: Maasia, Elia, Semaià, Iechièl e Ozia; <br> <sup>22</sup>dei figli di Pascur: Elioenài, Maasia, Ismaele, Natanèl, Iozabàd ed Eleasà;<br> <sup>23</sup>dei leviti: Iozabàd, Simei, Kelaià, chiamato anche Kelità, Petachia, Giuda ed Elièzer;<br> <sup>24</sup>dei cantori: Eliasìb;<br>dei portieri: Sallum, Telem e Urì.<br> <sup>25</sup>Quanto agli Israeliti: <br>dei figli di Paros: Ramia, Izzia, Malchia, Miamìn, Eleàzaro, Malchia e Benaià;<br> <sup>26</sup>dei figli di Elam: Mattania, Zaccaria, Iechièl, Abdì, Ieremòt ed Elia;<br> <sup>27</sup>dei figli di Zattu: Elioenài, Eliasìb, Mattania, Ieremòt, Zabad e Azizà;<br> <sup>28</sup>dei figli di Bebài: Giovanni, Anania, Zabbài e Atlài;<br> <sup>29</sup>dei figli di Banì: Mesullàm, Malluc, Adaià, Iasub, Seal e Ieramòt;<br> <sup>30</sup>dei figli di Pacat-Moab: Adna, Chelal, Benaià, Maasia, Mattania, Besalèl, Binnùi e Manasse;<br> <sup>31</sup>dei figli di Carim: Elièzer, Issia, Malchia, Semaià, Simeone, <sup>32</sup>Beniamino,<br>Malluc, Semaria;<br> <sup>33</sup>dei figli di Casum: Mattenài, Mattattà, Zabad, Elifèlet, Ieremài, Manasse e Simei;<br> <sup>34</sup>dei figli di Banì: Maadài, Amram, Uèl, <sup>35</sup>Benaià, Bedia, Cheluu, <sup>36</sup>Vania, Meremòt, Eliasìb, <sup>37</sup>Mattania, Mattenài e Iaasài;<br> <sup>38</sup>dei figli di Binnùi: Simei, <sup>39</sup>Selemia, Natan, Adaià, <sup>40</sup>Macnadbài, <br>Sasài, Sarài, <sup>41</sup>Azarèl, Selemia, Semaria, <sup>42</sup>Sallum, Amaria, Giuseppe;<br> <sup>43</sup>dei figli di Nebo: Ieièl, Mattitia, Zabad, Zebinà, Iaddài, Gioele, Benaià.<br> <sup>44</sup>Tutti questi avevano sposato donne straniere e rimandarono le donne insieme con i figli.</p>