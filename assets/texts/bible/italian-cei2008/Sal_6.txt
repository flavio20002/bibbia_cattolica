<div class="titoli">Invocazione a Dio nel dolore</div> <p><sup>1</sup>Al maestro del coro. Per strumenti a corda. Sull'ottava. Salmo. Di Davide.<br><br> <sup>2</sup>Signore, non punirmi nella tua ira,<br> non castigarmi nel tuo furore.</p> <p><sup>3</sup>Piet√† di me, Signore, sono sfinito;<br> guariscimi, Signore: tremano le mie ossa.</p> <p><sup>4</sup>Trema tutta l'anima mia.<br> Ma tu, Signore, fino a quando?</p> <p><sup>5</sup>Ritorna, Signore, libera la mia vita,<br> salvami per la tua misericordia.</p> <p><sup>6</sup>Nessuno tra i morti ti ricorda.<br> Chi negli inferi canta le tue lodi?</p> <p><sup>7</sup>Sono stremato dai miei lamenti, <br> ogni notte inondo di pianto il mio giaciglio,<br> bagno di lacrime il mio letto.</p> <p><sup>8</sup>I miei occhi nel dolore si consumano,<br> invecchiano fra tante mie afflizioni.</p> <p><sup>9</sup>Via da me, voi tutti che fate il male:<br> il Signore ascolta la voce del mio pianto.</p> <p><sup>10</sup>Il Signore ascolta la mia supplica,<br> il Signore accoglie la mia preghiera.</p> <p><sup>11</sup>Si vergognino e tremino molto tutti i miei nemici,<br> tornino indietro e si vergognino all'istante.<br> <br></p>