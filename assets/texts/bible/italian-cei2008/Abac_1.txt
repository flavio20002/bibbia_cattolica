<div class="titoli">DIALOGO TRA ABACUC E IL SIGNORE</div> <div class="titoli">Titolo</div> <p><sup>1</sup>Oracolo ricevuto in visione dal profeta Abacuc.</p> <div class="titoli">Primo lamento: perchè l'empio domina su chi è giusto</div> <p><sup>2</sup>Fino a quando, Signore, implorerò aiuto<br>e non ascolti,<br>a te alzerò il grido: «Violenza!»<br>e non salvi?<br> <sup>3</sup>Perché mi fai vedere l'iniquità<br>e resti spettatore dell'oppressione?<br>Ho davanti a me rapina e violenza<br>e ci sono liti e si muovono contese.<br> <sup>4</sup>Non ha più forza la legge<br>né mai si afferma il diritto.<br>Il malvagio infatti raggira il giusto<br>e il diritto ne esce stravolto.<br> </p> <div class="titoli">Dio interverrà mediante i Caldei</div> <p><sup>5</sup>«Guardate fra le nazioni e osservate,<br>resterete stupiti e sbalorditi:<br>c'è chi compirà ai vostri giorni una cosa<br>che a raccontarla non sarebbe creduta.<br> <sup>6</sup>Ecco, io faccio sorgere i Caldei,<br>popolo feroce e impetuoso,<br>che percorre ampie regioni<br>per occupare dimore non sue.<br> <sup>7</sup>È feroce e terribile,<br>da lui sgorgano<br>il suo diritto e la sua grandezza.<br> <sup>8</sup>Più veloci dei leopardi sono i suoi cavalli,<br>più agili dei lupi di sera.<br>Balzano i suoi cavalieri, sono venuti da lontano,<br>volano come aquila che piomba per divorare.<br> <sup>9</sup>Tutti, il volto teso in avanti,<br>avanzano per conquistare.<br>E con violenza<br>ammassano i prigionieri come la sabbia.<br> <sup>10</sup>Si fa beffe dei re,<br>e dei capi se ne ride;<br>si fa gioco di ogni fortezza:<br>l'assedia e la conquista.<br> <sup>11</sup>Poi muta corso come il vento e passa oltre:<br>si fa un dio della propria forza!».<br> </p> <div class="titoli">Secondo lamento: Dio governa gli uomini in modo iniquo?</div> <p><sup>12</sup>Non sei tu fin da principio, Signore,<br>il mio Dio, il mio Santo?<br>Noi non moriremo!<br>Signore, tu lo hai scelto per far giustizia,<br>l'hai reso forte, o Roccia, per punire.<br> <sup>13</sup>Tu dagli occhi così puri<br>che non puoi vedere il male<br>e non puoi guardare l'oppressione,<br>perché, vedendo i perfidi, taci,<br>mentre il malvagio ingoia chi è più giusto di lui?<br> <sup>14</sup>Tu tratti gli uomini come pesci del mare,<br>come animali che strisciano e non hanno padrone.<br> <sup>15</sup>Egli li prende tutti all'amo,<br>li pesca a strascico, <br>li raccoglie nella rete,<br>e contento ne gode.<br> <sup>16</sup>Perciò offre sacrifici alle sue sciàbiche<br>e brucia incenso alle sue reti,<br>perché, grazie a loro, la sua parte è abbondante<br>e il suo cibo succulento.<br> <sup>17</sup>Continuerà dunque a sguainare la spada<br>e a massacrare le nazioni senza pietà?<br></p>