<div class="titoli">Inno a Dio, amorevole verso i poveri</div> <p><sup>1</sup>Alleluia.<br> <br> Lodate, servi del Signore,<br> lodate il nome del Signore.</p> <p><sup>2</sup>Sia benedetto il nome del Signore,<br> da ora e per sempre.</p> <p><sup>3</sup>Dal sorgere del sole al suo tramonto<br> sia lodato il nome del Signore.</p> <p><sup>4</sup>Su tutte le genti eccelso è il Signore,<br> più alta dei cieli è la sua gloria.</p> <p><sup>5</sup>Chi è come il Signore, nostro Dio,<br> che siede nell'alto</p> <p><sup>6</sup>e si china a guardare<br> sui cieli e sulla terra?</p> <p><sup>7</sup>Solleva dalla polvere il debole,<br> dall'immondizia rialza il povero,</p> <p><sup>8</sup>per farlo sedere tra i prìncipi,<br> tra i prìncipi del suo popolo.</p> <p><sup>9</sup>Fa abitare nella casa la sterile,<br> come madre gioiosa di figli.<br> <br> Alleluia.</p> <p></p>