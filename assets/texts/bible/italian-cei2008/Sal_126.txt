<div class="titoli">La gioia del ritorno</div> <p><sup>1</sup>Canto delle salite.</p> <p> Quando il Signore ristabilì la sorte di Sion,<br> ci sembrava di sognare.</p> <p><sup>2</sup>Allora la nostra bocca si riempì di sorriso,<br> la nostra lingua di gioia.<br> Allora si diceva tra le genti:<br> »Il Signore ha fatto grandi cose per loro».</p> <p><sup>3</sup>Grandi cose ha fatto il Signore per noi:<br> eravamo pieni di gioia.</p> <p><sup>4</sup>Ristabilisci, Signore, la nostra sorte,<br> come i torrenti del Negheb.</p> <p><sup>5</sup>Chi semina nelle lacrime<br> mieterà nella gioia.</p> <p><sup>6</sup>Nell'andare, se ne va piangendo,<br> portando la semente da gettare,<br> ma nel tornare, viene con gioia,<br> portando i suoi covoni.</p> <p></p>