<div class="titoli">I re vinti</div> <p><sup>1</sup>Questi sono i re della regione al di là del Giordano, a oriente, che gli Israeliti sconfissero e del cui territorio entrarono in possesso, dal torrente Arnon al monte Ermon, con tutta l'Araba orientale:<br> <sup>2</sup>Sicon, re degli Amorrei che risiedeva a Chesbon; egli dominava, partendo da Aroèr, situata sul margine della valle del torrente Arnon, il fondovalle del torrente, la metà di Gàlaad fino al torrente Iabbok, confine degli Ammoniti, <sup>3</sup>e l'Araba fino alla riva orientale del mare di Chinaròt e fino alla riva orientale del mare dell'Araba, cioè il Mar Morto, in direzione di Bet-Iesimòt e più a meridione, fin sotto le pendici del Pisga.<br> <sup>4</sup>Og, re di Basan, uno degli ultimi figli dei Refaìm, che risiedeva ad Astaròt e a Edrei; <sup>5</sup>egli dominava il monte Ermon e Salca e tutto Basan fino al confine dei Ghesuriti e dei Maacatiti, inoltre metà di Gàlaad sino al confine di Sicon re di Chesbon.<br> <sup>6</sup>Mosè, servo del Signore, e gli Israeliti li avevano sconfitti, e Mosè, servo del Signore, ne diede il possesso a quelli di Ruben, a quelli di Gad e a metà della tribù di Manasse.<br> <sup>7</sup>Questi sono i re del territorio a occidente del Giordano, che Giosuè e gli Israeliti sconfissero, da Baal-Gad nella valle del Libano fino al monte Calak, che sale verso Seir, e le cui terre Giosuè diede in proprietà alle tribù d'Israele, secondo le loro divisioni in tribù, <sup>8</sup>nella zona montuosa, nella Sefela, nell'Araba, sulle pendici, nel deserto e nel Negheb, dov'erano gli Ittiti, gli Amorrei, i Cananei, i Perizziti, gli Evei e i Gebusei:<br> <sup>9</sup>il re di Gerico, uno; il re di Ai, che è presso Betel, uno;<br> <sup>10</sup>il re di Gerusalemme, uno; il re di Ebron, uno;<br> <sup>11</sup>il re di Iarmut, uno; il re di Lachis, uno;<br> <sup>12</sup>il re di Eglon, uno; il re di Ghezer, uno;<br> <sup>13</sup>il re di Debir, uno; il re di Gheder, uno;<br> <sup>14</sup>il re di Corma, uno; il re di Arad, uno;<br> <sup>15</sup>il re di Libna, uno; il re di Adullàm, uno;<br> <sup>16</sup>il re di Makkedà, uno; il re di Betel, uno;<br> <sup>17</sup>il re di Tappùach, uno; il re di Chefer, uno;<br> <sup>18</sup>il re di Afek, uno; il re di Saron, uno;<br> <sup>19</sup>il re di Madon, uno; il re di Azor, uno;<br> <sup>20</sup>il re di Simron-Meron, uno; il re di Acsaf, uno;<br> <sup>21</sup>il re di Taanac, uno; il re di Meghiddo, uno;<br> <sup>22</sup>il re di Kedes, uno; il re di Iokneàm del Carmelo, uno;<br> <sup>23</sup>il re di Dor, sulla collina di Dor, uno;<br>il re delle popolazioni di Gàlgala, uno;<br> <sup>24</sup>il re di Tirsa, uno. In tutto trentuno re.<br></p>