<div class="titoli">Il giusto vive alla presenza del Signore</div> <p><sup>1</sup>Salmo. Di Davide.</p> <p> Signore, chi abiterà nella tua tenda?<br> Chi dimorerà sulla tua santa montagna?</p> <p><sup>2</sup>Colui che cammina senza colpa,<br> pratica la giustizia<br> e dice la verità che ha nel cuore,</p> <p><sup>3</sup>non sparge calunnie con la sua lingua,<br> non fa danno al suo prossimo<br> e non lancia insulti al suo vicino.</p> <p><sup>4</sup>Ai suoi occhi è spregevole il malvagio,<br> ma onora chi teme il Signore.<br> Anche se ha giurato a proprio danno,<br> mantiene la parola;</p> <p><sup>5</sup>non presta il suo denaro a usura<br> e non accetta doni contro l'innocente.<br> Colui che agisce in questo modo<br> resterà saldo per sempre.</p> <p></p>