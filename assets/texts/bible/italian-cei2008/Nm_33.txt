<div class="titoli">Riassunto del viaggio dall'Egitto a Moab</div> <p><sup>1</sup>Queste sono le tappe degli Israeliti che uscirono dalla terra d'Egitto, ordinati secondo le loro schiere, sotto la guida di Mosè e di Aronne. <sup>2</sup>Mosè scrisse i loro punti di partenza, tappa per tappa, per ordine del Signore; queste sono le loro tappe nell'ordine dei loro punti di partenza.<br> <sup>3</sup>Partirono da Ramses il primo mese, il quindicesimo giorno del primo mese. Il giorno dopo la Pasqua, gli Israeliti uscirono a mano alzata, sotto gli occhi di tutto l'Egitto, <sup>4</sup>mentre gli Egiziani seppellivano quelli che il Signore aveva colpito fra loro, cioè tutti i primogeniti, quando il Signore aveva pronunciato il suo giudizio anche sui loro dèi.<br> <sup>5</sup>Gli Israeliti partirono dunque da Ramses e si accamparono a Succot. <sup>6</sup>Partirono da Succot e si accamparono a Etam, che è sull'estremità del deserto. <sup>7</sup>Partirono da Etam e piegarono verso Pi-Achiròt, che è di fronte a Baal-Sefòn, e si accamparono davanti a Migdol. <sup>8</sup>Partirono da Pi-Achiròt, passarono in mezzo al mare in direzione del deserto, fecero tre giornate di marcia nel deserto di Etam e si accamparono a Mara. <sup>9</sup>Partirono da Mara e giunsero a Elìm; a Elìm c'erano dodici sorgenti di acqua e settanta palme: qui si accamparono. <sup>10</sup>Partirono da Elìm e si accamparono presso il Mar Rosso. <sup>11</sup>Partirono dal Mar Rosso e si accamparono nel deserto di Sin. <sup>12</sup>Partirono dal deserto di Sin e si accamparono a Dofka. <sup>13</sup>Partirono da Dofka e si accamparono ad Alus. <sup>14</sup>Partirono da Alus e si accamparono a Refidìm, dove non c'era acqua da bere per il popolo. <sup>15</sup>Partirono da Refidìm e si accamparono nel deserto del Sinai.<br> <sup>16</sup>Partirono dal deserto del Sinai e si accamparono a Kibrot-Taavà. <sup>17</sup>Partirono da Kibrot-Taavà e si accamparono a Caseròt. <sup>18</sup>Partirono da Caseròt e si accamparono a Ritma. <sup>19</sup>Partirono da Ritma e si accamparono a Rimmòn-Peres. <sup>20</sup>Partirono da Rimmòn-Peres e si accamparono a Libna. <sup>21</sup>Partirono da Libna e si accamparono a Rissa. <sup>22</sup>Partirono da Rissa e si accamparono a Keelata. <sup>23</sup>Partirono da Keelata e si accamparono al monte Sefer. <sup>24</sup>Partirono dal monte Sefer e si accamparono a Caradà. <sup>25</sup>Partirono da Caradà e si accamparono a Makelòt. <sup>26</sup>Partirono da Makelòt e si accamparono a Tacat. <sup>27</sup>Partirono da Tacat e si accamparono a Tarach. <sup>28</sup>Partirono da Tarach e si accamparono a Mitka. <sup>29</sup>Partirono da Mitka e si accamparono a Casmonà. <sup>30</sup>Partirono da Casmonà e si accamparono a Moseròt. <sup>31</sup>Partirono da Moseròt e si accamparono a Bene-Iaakàn. <sup>32</sup>Partirono da Bene-Iaakàn e si accamparono a Or-Ghidgad. <sup>33</sup>Partirono da Or-Ghidgad e si accamparono a Iotbata. <sup>34</sup>Partirono da Iotbata e si accamparono ad Abronà. <sup>35</sup>Partirono da Abronà e si accamparono a Esion-Ghèber.<br> <sup>36</sup>Partirono da Esion-Ghèber e si accamparono nel deserto di Sin, cioè a Kades. <sup>37</sup>Poi partirono da Kades e si accamparono al monte Or, all'estremità della terra di Edom. <sup>38</sup>Il sacerdote Aronne salì sul monte Or per ordine del Signore e in quel luogo morì il quarantesimo anno dopo l'uscita degli Israeliti dalla terra d'Egitto, il quinto mese, il primo giorno del mese. <sup>39</sup>Aronne era in età di centoventitré anni quando morì sul monte Or. <sup>40</sup>Il cananeo re di Arad, che abitava nel Negheb, nella terra di Canaan, venne a sapere che gli Israeliti arrivavano.<br> <sup>41</sup>Partirono dal monte Or e si accamparono a Salmonà. <sup>42</sup>Partirono da Salmonà e si accamparono a Punon. <sup>43</sup>Partirono da Punon e si accamparono a Obot. <sup>44</sup>Partirono da Obot e si accamparono a Iie-Abarìm sui confini di Moab. <sup>45</sup>Partirono da Iie-Abarìm e si accamparono a Dibon-Gad. <sup>46</sup>Partirono da Dibon-Gad e si accamparono ad Almon-Diblatàim. <sup>47</sup>Partirono da Almon-Diblatàim e si accamparono ai monti Abarìm, di fronte al Nebo. <sup>48</sup>Partirono dai monti Abarìm e si accamparono nelle steppe di Moab, presso il Giordano di Gerico. <sup>49</sup>Si accamparono presso il Giordano, da Bet-Iesimòt fino ad Abel-Sittìm, nelle steppe di Moab.<br> </p> <div class="titoli">Preparativi per la divisione della terra</div> <p><sup>50</sup>Il Signore parlò a Mosè nelle steppe di Moab, presso il Giordano di Gerico, e disse: <sup>51</sup>«Parla agli Israeliti dicendo loro: «Quando avrete attraversato il Giordano verso la terra di Canaan <sup>52</sup>e avrete cacciato dinanzi a voi tutti gli abitanti della terra, distruggerete tutte le loro immagini, distruggerete tutte le loro statue di metallo fuso e devasterete tutte le loro alture. <sup>53</sup>Prenderete possesso della terra e in essa vi stabilirete, poiché io vi ho dato la terra perché la possediate. <sup>54</sup>Dividerete la terra a sorte secondo le vostre famiglie. A chi è numeroso darai numerosa eredità e a chi è piccolo darai piccola eredità. Ognuno avrà quello che gli sarà toccato in sorte; farete la divisione secondo le tribù dei vostri padri. <sup>55</sup>Ma se non caccerete dinanzi a voi gli abitanti della terra, quelli di loro che vi avrete lasciati saranno per voi come spine negli occhi e pungoli nei fianchi e vi tratteranno da nemici nella terra in cui abiterete. <sup>56</sup>Allora io tratterò voi come mi ero proposto di trattare loro»».<br></p>