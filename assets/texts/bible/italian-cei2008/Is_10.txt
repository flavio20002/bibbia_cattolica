<div class="titoli">Contro l'orgoglio dell'Assiria</div> <sup>1</sup>Guai a coloro che fanno decreti iniqui <br>e scrivono in fretta sentenze oppressive, <br> <sup>2</sup>per negare la giustizia ai miseri <br>e per frodare del diritto i poveri del mio popolo, <br>per fare delle vedove la loro preda <br>e per defraudare gli orfani. <br> <sup>3</sup>Ma che cosa farete nel giorno del castigo, <br>quando da lontano sopraggiungerà la rovina? <br>A chi ricorrerete per protezione? <br>Dove lascerete la vostra ricchezza? <br> <sup>4</sup>Non vi resterà che curvare la schiena in mezzo ai prigionieri <br>o cadere tra i morti. <br>Con tutto ciò non si calma la sua ira <br>e ancora la sua mano rimane stesa. <br> <div class="titoli">Contro l'orgoglio dell'Assiria</div> <p> <sup>5</sup>Oh! Assiria, verga del mio furore,<br>bastone del mio sdegno!<br> <sup>6</sup>Contro una nazione empia io la mando<br>e la dirigo contro un popolo con cui sono in collera,<br>perché lo saccheggi, lo depredi<br>e lo calpesti come fango di strada.<br> <sup>7</sup>Essa però non pensa così<br>e così non giudica il suo cuore,<br>ma vuole distruggere<br>e annientare non poche nazioni.<br> <sup>8</sup>Anzi dice: «Forse i miei prìncipi non sono altrettanti re?<br> <sup>9</sup>Forse Calno non è come Càrchemis,<br>Camat come Arpad,<br>Samaria come Damasco?<br> <sup>10</sup>Come la mia mano ha raggiunto quei regni degli idoli,<br>le cui statue erano più numerose<br>di quelle di Gerusalemme e di Samaria,<br> <sup>11</sup>non posso io forse, come ho agito<br>con Samaria e i suoi idoli,<br>agire anche contro Gerusalemme e i suoi simulacri?».<br> <sup>12</sup>Quando il Signore avrà terminato tutta la sua opera sul monte Sion e a Gerusalemme, punirà il frutto orgoglioso del cuore del re d'Assiria e ciò di cui si gloria l'alterigia dei suoi occhi.<br> <sup>13</sup>Poiché ha detto:<br>«Con la forza della mia mano ho agito<br>e con la mia sapienza, perché sono intelligente;<br>ho rimosso i confini dei popoli<br>e ho saccheggiato i loro tesori,<br>ho abbattuto come un eroe<br>coloro che sedevano sul trono.<br> <sup>14</sup>La mia mano ha scovato, come in un nido,<br>la ricchezza dei popoli.<br>Come si raccolgono le uova abbandonate,<br>così ho raccolto tutta la terra.<br>Non vi fu battito d'ala,<br>e neppure becco aperto o pigolìo».<br> <sup>15</sup>Può forse vantarsi la scure contro chi se ne serve per tagliare<br>o la sega insuperbirsi contro chi la maneggia?<br>Come se un bastone volesse brandire chi lo impugna<br>e una verga sollevare ciò che non è di legno!<br> <sup>16</sup>Perciò il Signore, Dio degli eserciti,<br>manderà una peste contro le sue più valide milizie;<br>sotto ciò che è sua gloria arderà un incendio<br>come incendio di fuoco;<br> <sup>17</sup>La luce d'Israele diventerà un fuoco,<br>il suo santuario una fiamma;<br>essa divorerà e consumerà<br>in un giorno rovi e pruni,<br> <sup>18a</sup>esso consumerà anima e corpo<br>e sarà come un malato che sta spegnendosi.<br> <sup>18b</sup>la magnificenza della sua selva e del suo giardino.<br> <sup>19</sup>Il resto degli alberi nella selva<br>si conterà facilmente;<br>persino un ragazzo potrebbe farne il conto.<br> </p> <div class="titoli">Invito alla fiducia in Dio per il resto d'Israele</div> <p> <sup>20</sup>In quel giorno avverrà<br>che il resto d'Israele e i superstiti della casa di Giacobbe<br>non si appoggeranno più su chi li ha percossi,<br>ma si appoggeranno con lealtà<br>sul Signore, sul Santo d'Israele.<br> <sup>21</sup>Tornerà il resto,<br>il resto di Giacobbe, al Dio forte.<br> <sup>22</sup>Poiché anche se il tuo popolo, o Israele,<br>fosse come la sabbia del mare,<br>solo un suo resto ritornerà.<br>È decretato uno sterminio<br>che farà traboccare la giustizia.<br> <sup>23</sup>Sì, un decreto di rovina<br>eseguirà il Signore, Dio degli eserciti, <br>su tutta la regione.<br> <sup>24</sup>Pertanto così dice il Signore, Dio degli eserciti: «Popolo mio, che abiti in Sion, non temere l'Assiria che ti percuote con la verga e alza il bastone contro di te, come già l'Egitto. <sup>25</sup>Perché ancora un poco, ben poco, e il mio sdegno avrà fine. La mia ira li annienterà». <sup>26</sup>Contro l'Assiria il Signore degli eserciti agiterà il flagello, come quando colpì Madian alla roccia di Oreb; alzerà la sua verga sul mare come fece con l'Egitto.<br> <sup>27a</sup>In quel giorno sarà tolto il suo fardello dalla tua spalla e il suo giogo cesserà di pesare sul tuo collo. </p> <div class="titoli">Invasione di un esercito nemico</div> <p> <sup>27b</sup>Il distruttore viene da Rimmon, <sup>28</sup>raggiunge Aiàt, attraversa Migron,<br>a Micmas depone le sue armi.<br> <sup>29</sup>Attraversano il passo;<br>a Gheba si accampano.<br>Rama trema.<br>Fugge Gàbaa di Saul.<br> <sup>30</sup>Grida con tutta la tua voce, Bat-Gallìm.<br>Sta' attenta, Làisa.<br>Povera Anatòt!<br> <sup>31</sup>Madmenà è in fuga.<br>Scappano gli abitanti di Ghebìm.<br> <sup>32</sup>Oggi stesso farà sosta a Nob,<br>agiterà la mano verso il monte della figlia di Sion,<br>verso la collina di Gerusalemme.<br> <sup>33</sup>Ecco, il Signore, Dio degli eserciti,<br>abbatte i rami con il terrore,<br>le punte più alte sono troncate,<br>le cime sono abbattute.<br> <sup>34</sup>È reciso con il ferro il folto della selva<br>e il Libano cade con la sua magnificenza.<br></p>>