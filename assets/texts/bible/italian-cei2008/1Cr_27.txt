<div class="titoli">Organizzazione del regno</div> <p><sup>1</sup>Ecco i figli d'Israele, secondo il loro numero, i capi di casato, i comandanti di migliaia e di centinaia, i loro scribi al servizio del re, secondo le loro classi, delle quali una entrava e l'altra usciva, ogni mese, per tutti i mesi dell'anno. Ogni classe comprendeva ventiquattromila uomini.<br> <sup>2</sup>Alla prima classe, in funzione nel primo mese, presiedeva Iasobàm, figlio di Zabdièl; la sua classe era di ventiquattromila. <sup>3</sup>Egli era dei discendenti di Peres ed era il capo di tutti i comandanti dell'esercito, per il primo mese.<br> <sup>4</sup>Alla classe del secondo mese presiedeva Dodài di Acòach; la sua classe era di ventiquattromila uomini.<br> <sup>5</sup>Al terzo gruppo, per il terzo mese, presiedeva Benaià, figlio di Ioiadà, sommo sacerdote; la sua classe era di ventiquattromila uomini. <sup>6</sup>Questo Benaià era un prode dei Trenta e aveva il comando dei Trenta e della sua classe. Suo figlio era Ammizabàd.<br> <sup>7</sup>Quarto, per il quarto mese, era Asaèl, fratello di Ioab, e, dopo di lui, Zebadia, suo figlio; la sua classe era di ventiquattromila uomini.<br> <sup>8</sup>Quinto, per il quinto mese, era il comandante Samut, di Zerach; la sua classe era di ventiquattromila uomini.<br> <sup>9</sup>Sesto, per il sesto mese, era Ira, figlio di Ikkes, di Tekòa; la sua classe era di ventiquattromila uomini.<br> <sup>10</sup>Settimo, per il settimo mese, era Cheles, di Pelon, dei discendenti di Èfraim; la sua classe era di ventiquattromila uomini.<br> <sup>11</sup>Ottavo, per l'ottavo mese, era Sibbecài, di Cusa, lo Zerachita; la sua classe era di ventiquattromila uomini.<br> <sup>12</sup>Nono, per il nono mese, era Abièzer, di Anatòt, il Beniaminita; la sua classe era di ventiquattromila uomini.<br> <sup>13</sup>Decimo, per il decimo mese, era Marài, di Netofà, lo Zerachita; la sua classe era di ventiquattromila uomini.<br> <sup>14</sup>Undicesimo, per l'undicesimo mese, era Benaià, di Piratòn, dei discendenti di Èfraim; la sua classe era di ventiquattromila uomini.<br> <sup>15</sup>Dodicesimo, per il dodicesimo mese, era Cheldài, di Netofà, della stirpe di Otnièl; la sua classe era di ventiquattromila uomini.<br> <sup>16</sup>Riguardo alle tribù d'Israele: della tribù di Ruben era condottiero Elièzer, figlio di Zikrì; di quella di Simeone, Sefatia, figlio di Maacà; <sup>17</sup>di quella di Levi, Casabia, figlio di Kemuèl; degli Arònnidi, Sadoc; <sup>18</sup>di quella di Giuda, Eliu, dei fratelli di Davide; di quella di Ìssacar, Omri, figlio di Michele; <sup>19</sup>di quella di Zàbulon, Ismaia, figlio di Abdia; di quella diNèftali, Ierimòt, figlio di Azrièl; <sup>20</sup>degli Efraimiti, Osea, figlio di Azazia; di una metà della tribù di Manasse, Gioele, figlio di Pedaià; <sup>21</sup>dell'altra metà della tribù di Manasse in Gàlaad, Iddo, figlio di Zaccaria; di quella di Beniamino, Iaasièl, figlio di Abner; <sup>22</sup>di quella di Dan, Azarèl, figlio di Ierocàm. Questi erano i capi delle tribù d'Israele.<br> <sup>23</sup>Davide non fece il censimento di quelli al di sotto dei vent'anni, perché il Signore aveva detto che avrebbe moltiplicato Israele come le stelle del cielo. <sup>24</sup>Ioab, figlio di Seruià, aveva cominciato il censimento, ma non lo terminò; proprio per questo si scatenò l'ira su Israele. Questo censimento non fu registrato nel libro delle Cronache del re Davide.<br> <sup>25</sup>Sovrintendenti: ai tesori del re, Azmàvet, figlio di Adièl; ai tesori che erano nella campagna, nelle città, nei villaggi e nelle torri, Giònata, figlio di Ozia; <sup>26</sup>agli operai agricoli, per la lavorazione del suolo, Ezrì, figlio di Chelub; <sup>27</sup>alle vigne, Simei, di Rama; ai prodotti delle vigne depositati nelle cantine, Zabdì, di Sefam; <sup>28</sup>agli oliveti e ai sicomòri nella Sefela, Baal-Canan, di Gheder; ai depositi di olio, Ioas; <sup>29</sup>agli armenti che pascolavano nella pianura di Saron, il Saronita Sitrài; agli armenti nelle valli, Safat, figlio di Adlài; <sup>30</sup>ai cammelli, Obil, l'Ismaelita; alle asine, Iecdia, di Meronòt; <sup>31</sup>alle pecore, Iaziz, l'Agareno. Tutti costoro erano sovrintendenti ai beni del re Davide.<br> <sup>32</sup>Giònata, zio di Davide, era consigliere; uomo intelligente e scriba, egli insieme con Iechièl, figlio di Acmonì, si occupava dei figli del re. <sup>33</sup>Achitòfel era consigliere del re; Cusài, l'Arkita, era amico del re. <sup>34</sup>Ad Achitòfel successero Ioiadà, figlio di Benaià, ed Ebiatàr. Comandante dell'esercito del re era Ioab.<br></p>