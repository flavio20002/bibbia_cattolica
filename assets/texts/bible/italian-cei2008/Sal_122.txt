<div class="titoli">Saluto a Gerusalemme, città di pace</div> <p><sup>1</sup>Canto delle salite. Di Davide.</p> <p> Quale gioia, quando mi dissero:<br> »Andremo alla casa del Signore!».</p> <p><sup>2</sup>Già sono fermi i nostri piedi<br> alle tue porte, Gerusalemme!</p> <p><sup>3</sup>Gerusalemme è costruita<br> come città unita e compatta.</p> <p><sup>4</sup>È là che salgono le tribù,<br> le tribù del Signore,<br> secondo la legge d'Israele,<br> per lodare il nome del Signore.</p> <p><sup>5</sup>Là sono posti i troni del giudizio,<br> i troni della casa di Davide.</p> <p><sup>6</sup>Chiedete pace per Gerusalemme:<br> vivano sicuri quelli che ti amano;</p> <p><sup>7</sup>sia pace nelle tue mura,<br> sicurezza nei tuoi palazzi.</p> <p><sup>8</sup>Per i miei fratelli e i miei amici<br> io dirò: «Su te sia pace!».</p> <p><sup>9</sup>Per la casa del Signore nostro Dio,<br> chiederò per te il bene.</p> <p></p>