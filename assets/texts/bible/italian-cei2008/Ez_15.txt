<div class="titoli">Parabola della vite</div> <p><sup>1</sup>Mi fu rivolta questa parola del Signore:</p> <p><sup>2</sup>«Figlio dell'uomo, <br>che pregi ha il legno della vite <br>di fronte a tutti gli altri legni della foresta?<br> <sup>3</sup>Si adopera forse quel legno per farne un oggetto?<br>Si può forse ricavarne un piolo per attaccarvi qualcosa?<br> <sup>4</sup>Ecco, lo si getta nel fuoco a bruciare,<br>il fuoco ne divora i due capi<br>e anche il centro è bruciacchiato.<br>Potrà essere utile per farne un oggetto?<br> <sup>5</sup>Anche quand'era intatto,<br>non serviva a niente:<br>ora, dopo che il fuoco l'ha divorato,<br>l'ha bruciato,<br>si potrà forse ricavarne qualcosa?<br> <sup>6</sup>Perciò così dice il Signore Dio:<br>Come io metto nel fuoco a bruciare il legno della vite<br>al posto del legno della foresta,<br>così io tratterò gli abitanti di Gerusalemme.<br> <sup>7</sup>Mi volterò contro di loro.<br>Da un fuoco sono scampati,<br>ma un fuoco li divorerà!<br>Allora saprete che io sono il Signore,<br>quando mi volterò contro di loro<br> <sup>8</sup>e renderò il paese deserto,<br>poiché sono stati infedeli».<br>Oracolo del Signore Dio.<br></p>