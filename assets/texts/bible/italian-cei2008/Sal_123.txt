<div class="titoli">Preghiera fiduciosa a Dio</div> <p><sup>1</sup>Canto delle salite. Di Davide.</p> <p> A te alzo i miei occhi,<br> a te che siedi nei cieli.</p> <p><sup>2</sup>Ecco, come gli occhi dei servi<br> alla mano dei loro padroni,<br> come gli occhi di una schiava<br> alla mano della sua padrona,<br> così i nostri occhi al Signore nostro Dio,<br> finché abbia pietà di noi.</p> <p><sup>3</sup>Pietà di noi, Signore, pietà di noi,<br> siamo già troppo sazi di disprezzo,</p> <p><sup>4</sup>troppo sazi noi siamo dello scherno dei gaudenti,<br> del disprezzo dei superbi.</p> <p></p>