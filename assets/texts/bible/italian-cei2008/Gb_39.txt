<div class="titoli">L'asino selvatico</div> <sup>1</sup>Sai tu quando figliano i camosci <br> o assisti alle doglie delle cerve? <br> <sup>2</sup>Conti tu i mesi della loro gravidanza <br> e sai tu quando devono partorire? <br> <sup>3</sup>Si curvano e si sgravano dei loro parti, <br> espellono i loro feti. <br> <sup>4</sup>Robusti sono i loro figli, crescono all'aperto, <br> se ne vanno e non tornano più da esse. <br> <div class="titoli">L'asino selvatico</div> <p><sup>5</sup>Chi lascia libero l'asino selvatico<br> e chi ne scioglie i legami?<br> <sup>6</sup>Io gli ho dato come casa il deserto<br> e per dimora la terra salmastra.<br> <sup>7</sup>Dei rumori della città se ne ride<br> e non ode le urla dei guardiani.<br> <sup>8</sup>Gira per le montagne, sua pastura,<br> e va in cerca di quanto è verde.<br> </p> <div class="titoli">Il bufalo</div> <p><sup>9</sup>Forse il bufalo acconsente a servirti<br> o a passare la notte presso la tua greppia?<br> <sup>10</sup>Puoi forse legare il bufalo al solco con le corde,<br> o fargli arare le valli dietro a te?<br> <sup>11</sup>Ti puoi fidare di lui, perché la sua forza è grande,<br> e puoi scaricare su di lui le tue fatiche?<br> <sup>12</sup>Conteresti su di lui, perché torni<br> e raduni la tua messe sull'aia?<br> </p> <div class="titoli">Lo struzzo</div> <p><sup>13</sup>Lo struzzo batte festosamente le ali,<br> come se fossero penne di cicogna e di falco.<br> <sup>14</sup>Depone infatti sulla terra le uova<br> e nella sabbia le lascia riscaldare.<br> <sup>15</sup>Non pensa che un piede può schiacciarle,<br> una bestia selvatica calpestarle.<br> <sup>16</sup>Tratta duramente i figli, come se non fossero suoi,<br> della sua inutile fatica non si preoccupa,<br> <sup>17</sup>perché Dio gli ha negato la saggezza<br> e non gli ha dato in sorte l'intelligenza.<br> <sup>18</sup>Ma quando balza in alto,<br> si beffa del cavallo e del suo cavaliere.<br> </p> <div class="titoli">Il cavallo</div> <p><sup>19</sup>Puoi dare la forza al cavallo<br> e rivestire di criniera il suo collo?<br> <sup>20</sup>Puoi farlo saltare come una cavalletta,<br> con il suo nitrito maestoso e terrificante?<br> <sup>21</sup>Scalpita nella valle baldanzoso<br> e con impeto va incontro alle armi.<br> <sup>22</sup>Sprezza la paura, non teme,<br> né retrocede davanti alla spada.<br> <sup>23</sup>Su di lui tintinna la faretra,<br> luccica la lancia e il giavellotto.<br> <sup>24</sup>Con eccitazione e furore divora lo spazio<br> e al suono del corno più non si tiene.<br> <sup>25</sup>Al primo suono nitrisce: «Ah!»<br> e da lontano fiuta la battaglia,<br> gli urli dei capi e il grido di guerra.<br> </p> <div class="titoli">L'aquila</div> <p><sup>26</sup>È forse per il tuo ingegno che spicca il volo lo sparviero<br> e distende le ali verso il meridione?<br> <sup>27</sup>O al tuo comando l'aquila s'innalza<br> e costruisce il suo nido sulle alture?<br> <sup>28</sup>Vive e passa la notte fra le rocce,<br> sugli spuntoni delle rocce o sui picchi.<br> <sup>29</sup>Di lassù spia la preda<br> e da lontano la scorgono i suoi occhi.<br> <sup>30</sup>I suoi piccoli succhiano il sangue<br> e dove sono cadaveri, là essa si trova».<br></p>