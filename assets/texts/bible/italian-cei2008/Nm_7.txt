<div class="titoli">Altre prescrizioni rituali</div> <p><sup>1</sup>Nel giorno in cui Mosè ebbe finito di erigere la Dimora e l'ebbe unta e consacrata con tutti i suoi arredi, quando ebbe eretto l'altare e tutti i suoi arredi e li ebbe unti e consacrati, <sup>2</sup>i prìncipi di Israele, capi dei loro casati paterni, quelli che erano i prìncipi delle tribù e che avevano presieduto al censimento, presentarono un'offerta. <sup>3</sup>Portarono la loro offerta davanti al Signore: sei carri coperti e dodici capi di bestiame grosso, cioè un carro ogni due prìncipi e un bue ciascuno, e li offrirono davanti alla Dimora. <sup>4</sup>Il Signore disse a Mosè: <sup>5</sup>«Prendili da loro per impiegarli al servizio della tenda del convegno e assegnali ai leviti; a ciascuno secondo il suo servizio». <sup>6</sup>Mosè prese dunque i carri e i buoi e li diede ai leviti. <sup>7</sup>Diede due carri e quattro buoi ai figli di Gherson, secondo il loro servizio; <sup>8</sup>diede quattro carri e otto buoi ai figli di Merarì, secondo il loro servizio, sotto la sorveglianza di Itamàr, figlio del sacerdote Aronne. <sup>9</sup>Ma ai figli di Keat non ne diede, perché a loro incombeva il servizio del santuario e dovevano trasportarlo sulle spalle.<br> <sup>10</sup>I prìncipi presentarono l'offerta per la dedicazione dell'altare, il giorno in cui esso fu unto; i prìncipi presentarono la loro offerta di fronte all'altare.<br> <sup>11</sup>Il Signore disse a Mosè: «Offriranno la loro offerta per la dedicazione dell'altare, un principe al giorno».<br> <sup>12</sup>Presentò l'offerta il primo giorno Nacson, figlio di Amminadàb, della tribù di Giuda; <sup>13</sup>la sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>14</sup>una coppa d'oro di dieci sicli piena d'incenso, <sup>15</sup>un giovenco, un ariete, un agnello di un anno per l'olocausto, <sup>16</sup>un capro per il sacrificio per il peccato, <sup>17</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Nacson, figlio di Amminadàb.<br> <sup>18</sup>Il secondo giorno, Netanèl, figlio di Suar, principe di Ìssacar, fece l'offerta. <sup>19</sup>Offrì un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>20</sup>una coppa d'oro di dieci sicli piena d'incenso, <sup>21</sup>un giovenco, un ariete, un agnello di un anno per l'olocausto, <sup>22</sup>un capro per il sacrificio per il peccato, <sup>23</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Netanèl, figlio di Suar.<br> <sup>24</sup>Il terzo giorno fu Eliàb, figlio di Chelon, principe dei figli di Zàbulon. <sup>25</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>26</sup>una coppa d'oro di dieci sicli piena d'incenso, <sup>27</sup>un giovenco, un ariete, un agnello di un anno per l'olocausto, <sup>28</sup>un capro per il sacrificio per il peccato, <sup>29</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Eliàb, figlio di Chelon.<br> <sup>30</sup>Il quarto giorno fu Elisùr, figlio di Sedeùr, principe dei figli di Ruben. <sup>31</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>32</sup>una coppa d'oro di dieci sicli piena d'incenso, <sup>33</sup>un giovenco, un ariete, un agnello di un anno per l'olocausto, <sup>34</sup>un capro per il sacrificio per il peccato, <sup>35</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Elisùr, figlio di Sedeùr.<br> <sup>36</sup>Il quinto giorno fu Selumièl, figlio di Surisaddài, principe dei figli di Simeone. <sup>37</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>38</sup>una coppa d'oro di dieci sicli piena d'incenso, <sup>39</sup>un giovenco, un ariete, un agnello di un anno per l'olocausto, <sup>40</sup>un capro per il sacrificio per il peccato, <sup>41</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Selumièl, figlio di Surisaddài.<br> <sup>42</sup>Il sesto giorno fu Eliasàf, figlio di Deuèl, principe dei figli di Gad. <sup>43</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>44</sup>una coppa d'oro di dieci sicli piena d'incenso, <sup>45</sup>un giovenco, un ariete, un agnello di un anno per l'olocausto, <sup>46</sup>un capro per il sacrificio per il peccato, <sup>47</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Eliasàf, figlio di Deuèl.<br> <sup>48</sup>Il settimo giorno fu Elisamà, figlio di Ammiùd, principe dei figli di Èfraim. <sup>49</sup>La sua offerta fu un piatto d'argento del peso di centotrenta sicli, un vassoio d'argento del peso di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>50</sup>una coppa d'oro di dieci sicli piena d'incenso, <sup>51</sup>un giovenco, un ariete, un agnello di un anno per l'olocausto, <sup>52</sup>un capro per il sacrificio per il peccato, <sup>53</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Elisamà, figlio di Ammiùd.<br> <sup>54</sup>L'ottavo giorno fu Gamlièl, figlio di Pedasùr, principe dei figli di Manasse. <sup>55</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>56</sup>una coppa d'oro di dieci sicli piena d'incenso, <sup>57</sup>un giovenco, un ariete, un agnello di un anno per l'olocausto, <sup>58</sup>un capro per il sacrificio per il peccato, <sup>59</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Gamlièl, figlio di Pedasùr. <br> <sup>60</sup>Il nono giorno fu Abidàn, figlio di Ghideonì, principe dei figli di Beniamino. <sup>61</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>62</sup>una coppa d'oro di dieci sicli piena d'incenso, <sup>63</sup>un giovenco, un ariete, un agnello di un anno per l'olocausto, <sup>64</sup>un capro per il sacrificio per il peccato, <sup>65</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Abidàn, figlio di Ghideonì.<br> <sup>66</sup>Il decimo giorno fu Achièzer, figlio di Ammisaddài, principe dei figli di Dan. <sup>67</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>68</sup>una coppa d'oro di dieci sicli piena d'incenso, <sup>69</sup>un giovenco, un ariete, un agnello di un anno per l'olocausto, <sup>70</sup>un capro per il sacrificio per il peccato, <sup>71</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Achièzer, figlio di Ammisaddài.<br> <sup>72</sup>L'undicesimo giorno fu Paghièl, figlio di Ocran, principe dei figli di Aser. <sup>73</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>74</sup>una coppa d'oro di dieci sicli piena d'incenso, <sup>75</sup>un giovenco, un ariete, un agnello di un anno per l'olocausto, <sup>76</sup>un capro per il sacrificio per il peccato, <sup>77</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Paghièl, figlio di Ocran.<br> <sup>78</sup>Il dodicesimo giorno fu Achirà, figlio di Enan, principe dei figli di Nèftali. <sup>79</sup>La sua offerta fu un piatto d'argento del peso di centotrenta sicli, un vassoio d'argento di settanta sicli, conformi al siclo del santuario, tutti e due pieni di fior di farina impastata con olio, per l'oblazione, <sup>80</sup>una coppa d'oro di dieci sicli piena d'incenso, <sup>81</sup>un giovenco, un ariete, un agnello di un anno per l'olocausto, <sup>82</sup>un capro per il sacrificio per il peccato, <sup>83</sup>e per il sacrificio di comunione due bovini, cinque arieti, cinque capri, cinque agnelli di un anno. Tale fu l'offerta di Achirà, figlio di Enan.<br> <sup>84</sup>Questi furono i doni per la dedicazione dell'altare da parte dei capi d'Israele, il giorno in cui esso fu unto: dodici piatti d'argento, dodici vassoi d'argento, dodici coppe d'oro; <sup>85</sup>ogni piatto d'argento era di centotrenta sicli e ogni vassoio di settanta. Totale dell'argento dei vasi: duemilaquattrocento sicli, conformi al siclo del santuario; <sup>86</sup>dodici coppe d'oro piene d'incenso, a dieci sicli per coppa, conformi al siclo del santuario. Totale dell'oro delle coppe: centoventi sicli. <sup>87</sup>Totale del bestiame per l'olocausto: dodici giovenchi, dodici arieti, dodici agnelli di un anno con la loro oblazione, e dodici capri per il sacrificio per il peccato. <sup>88</sup>Totale del bestiame per il sacrificio di comunione: ventiquattro giovenchi, sessanta arieti, sessanta capri, sessanta agnelli di un anno. Questa fu la dedicazione dell'altare, dopo che esso fu unto.<br> <sup>89</sup>Quando Mosè entrava nella tenda del convegno per parlare con il Signore, udiva la voce che gli parlava dall'alto del propiziatorio che è sopra l'arca della Testimonianza, fra i due cherubini. Ed egli parlava a lui.<br></p>