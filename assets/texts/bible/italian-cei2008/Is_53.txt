<sup>1</sup>Chi avrebbe creduto al nostro annuncio? <br>A chi sarebbe stato manifestato il braccio del Signore? <br> <sup>2</sup>È cresciuto come un virgulto davanti a lui <br>e come una radice in terra arida. <br>Non ha apparenza né bellezza <br>per attirare i nostri sguardi, <br>non splendore per poterci piacere. <br> <sup>3</sup>Disprezzato e reietto dagli uomini, <br>uomo dei dolori che ben conosce il patire, <br>come uno davanti al quale ci si copre la faccia; <br>era disprezzato e non ne avevamo alcuna stima. <br> <sup>4</sup>Eppure egli si è caricato delle nostre sofferenze, <br>si è addossato i nostri dolori; <br>e noi lo giudicavamo castigato, <br>percosso da Dio e umiliato. <br> <sup>5</sup>Egli è stato trafitto per le nostre colpe, <br>schiacciato per le nostre iniquità. <br>Il castigo che ci dà salvezza si è abbattuto su di lui; <br>per le sue piaghe noi siamo stati guariti. <br> <sup>6</sup>Noi tutti eravamo sperduti come un gregge, <br>ognuno di noi seguiva la sua strada; <br>il Signore fece ricadere su di lui <br>l'iniquità di noi tutti. <br> <sup>7</sup>Maltrattato, si lasciò umiliare <br>e non aprì la sua bocca; <br>era come agnello condotto al macello, <br>come pecora muta di fronte ai suoi tosatori, <br>e non aprì la sua bocca. <br> <sup>8</sup>Con oppressione e ingiusta sentenza fu tolto di mezzo; <br>chi si affligge per la sua posterità? <br>Sì, fu eliminato dalla terra dei viventi, <br>per la colpa del mio popolo fu percosso a morte. <br> <sup>9</sup>Gli si diede sepoltura con gli empi, <br>con il ricco fu il suo tumulo, <br>sebbene non avesse commesso violenza <br>né vi fosse inganno nella sua bocca. <br> <sup>10</sup>Ma al Signore è piaciuto prostrarlo con dolori. <br>Quando offrirà se stesso in sacrificio di riparazione, <br>vedrà una discendenza, vivrà a lungo, <br>si compirà per mezzo suo la volontà del Signore. <br> <sup>11</sup>Dopo il suo intimo tormento vedrà la luce <br>e si sazierà della sua conoscenza; <br>il giusto mio servo giustificherà molti, <br>egli si addosserà le loro iniquità. <br> <sup>12</sup>Perciò io gli darò in premio le moltitudini, <br>dei potenti egli farà bottino, <br>perché ha spogliato se stesso fino alla morte <br>ed è stato annoverato fra gli empi, <br>mentre egli portava il peccato di molti <br>e intercedeva per i colpevoli. <br> <p></p>