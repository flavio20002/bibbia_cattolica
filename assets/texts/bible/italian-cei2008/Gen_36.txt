<div class="titoli">Genealogia di Esaù</div> <p><sup>1</sup>Questa è la discendenza di Esaù, cioè Edom. <br> <sup>2</sup>Esaù prese le sue mogli tra le figlie dei Cananei: Ada, figlia di Elon, l'Ittita; Oolibamà, figlia di Anà, figlio di Sibeon, l'Urrita; <sup>3</sup>Basmat, figlia di Ismaele, sorella di Nebaiòt. <sup>4</sup>Ada partorì a Esaù Elifaz, Basmat partorì Reuèl, <sup>5</sup>Oolibamà partorì Ieus, Ialam e Core. Questi sono i figli di Esaù, che gli nacquero nella terra di Canaan.<br> <sup>6</sup>Poi Esaù prese con sé le mogli, i figli e le figlie e tutte le persone della sua casa, il suo gregge e tutto il suo bestiame e tutti i suoi beni che aveva acquistati nella terra di Canaan e andò in una regione lontano dal fratello Giacobbe. <sup>7</sup>Infatti i loro possedimenti erano troppo grandi perché essi potessero abitare insieme, e il territorio dove soggiornavano come forestieri non bastava a sostenerli a causa del loro bestiame. <sup>8</sup>Così Esaù si stabilì sulle montagne di Seir. Esaù è Edom.<br> <sup>9</sup>Questa è la discendenza di Esaù, padre degli Edomiti, nelle montagne di Seir. <sup>10</sup>Questi sono i nomi dei figli di Esaù: Elifaz, figlio di Ada, moglie di Esaù; Reuèl, figlio di Basmat, moglie di Esaù. <sup>11</sup>I figli di Elifaz furono: Teman, Omar, Sefò, Gatam, Kenaz. <sup>12</sup>Timna era concubina di Elifaz, figlio di Esaù, e gli generò Amalèk. Questi sono i figli di Ada, moglie di Esaù. <sup>13</sup>Questi sono i figli di Reuèl: Nacat e Zerach, Sammà e Mizzà. Questi furono i figli di Basmat, moglie di Esaù. <sup>14</sup>Questi furono i figli di Oolibamà, moglie di Esaù, figlia di Anà, figlio di Sibeon; ella partorì a Esaù Ieus, Ialam e Core.<br> <sup>15</sup>Questi sono i capi dei figli di Esaù: i figli di Elifaz primogenito di Esaù: il capo di Teman, il capo di Omar, il capo di Sefò, il capo di Kenaz, <sup>16</sup>il capo di Core, il capo di Gatam, il capo di Amalèk. Questi sono i capi di Elifaz nel territorio di Edom: questi sono i figli di Ada.<br> <sup>17</sup>Questi sono i figli di Reuèl, figlio di Esaù: il capo di Nacat, il capo di Zerach, il capo di Sammà, il capo di Mizzà. Questi sono i capi di Reuèl nel territorio di Edom; questi sono i figli di Basmat, moglie di Esaù.<br> <sup>18</sup>Questi sono i figli di Oolibamà, moglie di Esaù: il capo di Ieus, il capo di Ialam, il capo di Core. Questi sono i capi di Oolibamà, figlia di Anà, moglie di Esaù.<br> <sup>19</sup>Questi sono i figli di Esaù e questi i loro capi. Questo è il popolo degli Edomiti.<br> <sup>20</sup>Questi sono i figli di Seir l'Urrita, che abitano la regione: Lotan, Sobal, Sibeon, Anà, <sup>21</sup>Dison, Eser e Disan. Questi sono i capi degli Urriti, figli di Seir, nel territorio di Edom. <sup>22</sup>I figli di Lotan furono Orì e Emam e la sorella di Lotan era Timna. <sup>23</sup>I figli di Sobal sono Alvan, Manàcat, Ebal, Sefò e Onam. <sup>24</sup>I figli di Sibeon sono Aià e Anà; fu proprio Anà che trovò le sorgenti calde nel deserto, mentre pascolava gli asini del padre Sibeon. <sup>25</sup>I figli di Anà sono Dison e Oolibamà. <sup>26</sup>I figli di Dison sono Chemdan, Esban, Itran e Cheran. <sup>27</sup>I figli di Eser sono Bilan, Zaavan e Akan. <sup>28</sup>I figli di Disan sono Us e Aran. <sup>29</sup>Questi sono i capi degli Urriti: il capo di Lotan, il capo di Sobal, il capo di Sibeon, il capo di Anà, <sup>30</sup>il capo di Dison, il capo di Eser, il capo di Disan. Questi sono i capi degli Urriti, secondo le loro tribù nella regione di Seir.<br> <sup>31</sup>Questi sono i re che regnarono nel territorio di Edom, prima che regnasse un re sugli Israeliti. <sup>32</sup>Regnò dunque in Edom Bela, figlio di Beor, e la sua città si chiamava Dinaba. <sup>33</sup>Bela morì e al suo posto regnò Iobab, figlio di Zerach, da Bosra. <sup>34</sup>Iobab morì e al suo posto regnò Cusam, del territorio dei Temaniti. <sup>35</sup>Cusam morì e al suo posto regnò Adad, figlio di Bedad, colui che vinse i Madianiti nelle steppe di Moab; la sua città si chiamava Avìt. <sup>36</sup>Adad morì e al suo posto regnò Samla da Masrekà. <sup>37</sup>Samla morì e al suo posto regnò Saul da Recobòt-Naar. <sup>38</sup>Saul morì e al suo posto regnò Baal-Canan, figlio di Acbor. <sup>39</sup>Baal-Canan, figlio di Acbor, morì e al suo posto regnò Adar: la sua città si chiama Pau e la moglie si chiamava Meetabèl, figlia di Matred, figlia di Me-Zaab.<br> <sup>40</sup>Questi sono i nomi dei capi di Esaù, secondo le loro famiglie, le loro località, con i loro nomi: il capo di Timna, il capo di Alva, il capo di Ietet, <sup>41</sup>il capo di Oolibamà, il capo di Ela, il capo di Pinon, <sup>42</sup>il capo di Kenaz, il capo di Teman, il capo di Mibsar, <sup>43</sup>il capo di Magdièl, il capo di Iram. Questi sono i capi di Edom secondo le loro sedi nel territorio di loro proprietà. <br>È questi, Esaù, il padre degli Edomiti.<br></p>