<div class="titoli">Inno all'amore e alla bontà di Dio</div> <p><sup>1</sup>Rendete grazie al Signore perché è buono,<br> perché il suo amore è per sempre.</p> <p><sup>2</sup>Rendete grazie al Dio degli dèi,<br> perché il suo amore è per sempre.</p> <p><sup>3</sup>Rendete grazie al Signore dei signori,<br> perché il suo amore è per sempre.</p> <p><sup>4</sup>Lui solo ha compiuto grandi meraviglie,<br> perché il suo amore è per sempre.</p> <p><sup>5</sup>Ha creato i cieli con sapienza,<br> perché il suo amore è per sempre.</p> <p><sup>6</sup>Ha disteso la terra sulle acque,<br> perché il suo amore è per sempre.</p> <p><sup>7</sup>Ha fatto le grandi luci,<br> perché il suo amore è per sempre.</p> <p><sup>8</sup>Il sole, per governare il giorno,<br> perché il suo amore è per sempre.</p> <p><sup>9</sup>La luna e le stelle, per governare la notte,<br> perché il suo amore è per sempre.</p> <p><sup>10</sup>Colpì l'Egitto nei suoi primogeniti,<br> perché il suo amore è per sempre.</p> <p><sup>11</sup>Da quella terra fece uscire Israele,<br> perché il suo amore è per sempre.</p> <p><sup>12</sup>Con mano potente e braccio teso,<br> perché il suo amore è per sempre.</p> <p><sup>13</sup>Divise il Mar Rosso in due parti,<br> perché il suo amore è per sempre.</p> <p><sup>14</sup>In mezzo fece passare Israele,<br> perché il suo amore è per sempre.</p> <p><sup>15</sup>Vi travolse il faraone e il suo esercito,<br> perché il suo amore è per sempre.</p> <p><sup>16</sup>Guidò il suo popolo nel deserto,<br> perché il suo amore è per sempre.</p> <p><sup>17</sup>Colpì grandi sovrani,<br> perché il suo amore è per sempre.</p> <p><sup>18</sup>Uccise sovrani potenti,<br> perché il suo amore è per sempre.</p> <p><sup>19</sup>Sicon, re degli Amorrei,<br> perché il suo amore è per sempre.</p> <p><sup>20</sup>Og, re di Basan,<br> perché il suo amore è per sempre.</p> <p><sup>21</sup>Diede in eredità la loro terra,<br> perché il suo amore è per sempre.</p> <p><sup>22</sup>In eredità a Israele suo servo,<br> perché il suo amore è per sempre.</p> <p><sup>23</sup>Nella nostra umiliazione si è ricordato di noi,<br> perché il suo amore è per sempre.</p> <p><sup>24</sup>Ci ha liberati dai nostri avversari,<br> perché il suo amore è per sempre.</p> <p><sup>25</sup>Egli dà il cibo a ogni vivente,<br> perché il suo amore è per sempre.</p> <p><sup>26</sup>Rendete grazie al Dio del cielo,<br> perché il suo amore è per sempre.</p> <p></p>