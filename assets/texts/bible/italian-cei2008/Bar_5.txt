<sup>1</sup>Deponi, o Gerusalemme, la veste del lutto e dell'afflizione, <br>rivèstiti dello splendore della gloria <br>che ti viene da Dio per sempre. <br> <sup>2</sup>Avvolgiti nel manto della giustizia di Dio, <br>metti sul tuo capo il diadema di gloria dell'Eterno, <br> <sup>3</sup>perché Dio mostrerà il tuo splendore <br>a ogni creatura sotto il cielo. <br> <sup>4</sup>Sarai chiamata da Dio per sempre: <br>«Pace di giustizia» e «Gloria di pietà». <br> <sup>5</sup>Sorgi, o Gerusalemme, sta' in piedi sull'altura <br>e guarda verso oriente; vedi i tuoi figli riuniti, <br>dal tramonto del sole fino al suo sorgere, <br>alla parola del Santo, esultanti per il ricordo di Dio. <br> <sup>6</sup>Si sono allontanati da te a piedi, <br>incalzati dai nemici; <br>ora Dio te li riconduce <br>in trionfo, come sopra un trono regale. <br> <sup>7</sup>Poiché Dio ha deciso di spianare <br>ogni alta montagna e le rupi perenni, <br>di colmare le valli livellando il terreno, <br>perché Israele proceda sicuro sotto la gloria di Dio. <br> <sup>8</sup>Anche le selve e ogni albero odoroso <br>hanno fatto ombra a Israele per comando di Dio. <br> <sup>9</sup>Perché Dio ricondurrà Israele con gioia <br>alla luce della sua gloria, <br>con la misericordia e la giustizia <br>che vengono da lui. <p>Lettera di Geremia</p> <p>Copia della lettera che Geremia mandò a coloro che stavano per essere condotti prigionieri a Babilonia dal re dei Babilonesi, per annunciare loro quanto era stato ordinato a lui da Dio.</p>