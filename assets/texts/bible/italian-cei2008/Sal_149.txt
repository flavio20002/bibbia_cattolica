<div class="titoli">Inno di lode a Dio per le sue vittorie</div> <p><sup>1</sup>Alleluia.<br> <br> Cantate al Signore un canto nuovo;<br> la sua lode nell'assemblea dei fedeli.</p> <p><sup>2</sup>Gioisca Israele nel suo creatore,<br> esultino nel loro re i figli di Sion.</p> <p><sup>3</sup>Lodino il suo nome con danze,<br> con tamburelli e cetre gli cantino inni.</p> <p><sup>4</sup>Il Signore ama il suo popolo,<br> incorona i poveri di vittoria.</p> <p><sup>5</sup>Esultino i fedeli nella gloria,<br> facciano festa sui loro giacigli.</p> <p><sup>6</sup>Le lodi di Dio sulla loro bocca<br> e la spada a due tagli nelle loro mani,</p> <p><sup>7</sup>per compiere la vendetta fra le nazioni<br> e punire i popoli,</p> <p><sup>8</sup>per stringere in catene i loro sovrani,<br> i loro nobili in ceppi di ferro,</p> <p><sup>9</sup>per eseguire su di loro la sentenza già scritta.<br> Questo è un onore per tutti i suoi fedeli.</p> <p> Alleluia.</p> <p></p>