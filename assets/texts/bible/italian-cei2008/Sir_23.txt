<div class="titoli">Esortazione a custodire la lingua</div> <sup>1</sup>Signore, padre e padrone della mia vita, <br>non abbandonarmi al loro volere, <br>non lasciarmi cadere a causa loro. <br> <sup>2</sup>Chi fustigherà i miei pensieri <br>e chi insegnerà la sapienza al mio cuore, <br>perché non siano risparmiati i miei errori <br>e i loro peccati non restino impuniti, <br> <sup>3</sup>perché non si moltiplichino i miei errori <br>e non aumentino di numero i miei peccati, <br>e io non cada davanti ai miei avversari <br>e il nemico non gioisca su di me? <br>Per loro è lontana la speranza della tua misericordia. <br> <sup>4</sup>Signore, padre e Dio della mia vita, <br>non darmi l'arroganza degli occhi <br> <sup>5</sup>e allontana da me ogni smodato desiderio. <br> <sup>6</sup>Sensualità e libidine non s'impadroniscano di me, <br>a desideri vergognosi non mi abbandonare. <p></p> <div class="titoli">Esortazione a custodire la lingua</div> <p><sup>7</sup>Ascoltate, figli, come disciplinare la bocca,<br>chi ne tiene conto non sarà colto in flagrante.<br> <sup>8</sup>Il peccatore è vittima delle proprie labbra,<br>il maldicente e il superbo vi trovano inciampo.<br> <sup>9</sup>Non abituare la bocca al giuramento,<br>non abituarti a proferire il nome del Santo.<br> <sup>10</sup>Infatti, come un servo interrogato accuratamente<br>non mancherà di prendere lividure,<br>così chi giura e pronuncia il Nome di continuo<br>di certo non sarà esente da peccato.<br> <sup>11</sup>Un uomo dai molti giuramenti accumula iniquità;<br>il flagello non si allontana dalla sua casa.<br>Se sbaglia, il suo peccato è su di lui;<br>se non ne tiene conto, pecca due volte.<br>Se giura il falso, non sarà giustificato,<br>e la sua casa si riempirà di sventure.</p> <p><sup>12</sup>C'è un modo di parlare paragonabile alla morte:<br>che non si trovi nella discendenza di Giacobbe!<br>Da tutto questo infatti staranno lontano i pii,<br>così non si rotoleranno nei peccati.<br> <sup>13</sup>Non abituare la tua bocca a grossolane volgarità,<br>in esse infatti c'è motivo di peccato.<br> <sup>14</sup>Ricorda tuo padre e tua madre<br>quando siedi tra i grandi,<br>perché non lo dimentichi davanti a loro<br>e per abitudine non dica sciocchezze,<br>e non giunga a desiderare di non essere nato<br>e maledica il giorno della tua nascita.<br> <sup>15</sup>Un uomo abituato a discorsi ingiuriosi<br>non si correggerà in tutta la sua vita.</p> <div class="titoli">Esortazione a non cadere nella lussuria e nell'adulterio</div> <p><sup>16</sup>Due tipi di persone moltiplicano i peccati,<br>e un terzo provoca l'ira:<br>una passione ardente come fuoco acceso<br>non si spegnerà finché non sia consumata;<br>un uomo impudico nel suo corpo<br>non desisterà finché il fuoco non lo divori;<br> <sup>17</sup>per l'uomo impudico ogni pane è appetitoso,<br>non si stancherà finché non muoia.<br> <sup>18</sup>L'uomo infedele al proprio letto<br>dice fra sé: «Chi mi vede?<br>C'è buio intorno a me e le mura mi nascondono;<br>nessuno mi vede, perché temere?<br>Dei miei peccati non si ricorderà l'Altissimo».<br> <sup>19</sup>Egli teme solo gli occhi degli uomini,<br>non sa che gli occhi del Signore<br>sono mille volte più luminosi del sole;<br>essi vedono tutte le vie degli uomini<br>e penetrano fin nei luoghi più segreti.<br> <sup>20</sup>Tutte le cose, prima che fossero create, gli erano note,<br>allo stesso modo anche dopo la creazione.<br> <sup>21</sup>Quest'uomo sarà condannato nelle piazze della città,<br>sarà sorpreso dove meno se l'aspetta.</p> <p><sup>22</sup>Così anche la donna che tradisce suo marito<br>e gli porta un erede avuto da un altro.<br> <sup>23</sup>Prima di tutto ha disobbedito alla legge dell'Altissimo,<br>in secondo luogo ha commesso un torto verso il marito,<br>in terzo luogo si è macchiata di adulterio<br>e ha portato in casa figli di un estraneo.<br> <sup>24</sup>Costei sarà trascinata davanti all'assemblea<br>e si procederà a un'inchiesta sui suoi figli.<br> <sup>25</sup>I suoi figli non metteranno radici,<br>i suoi rami non porteranno frutto.<br> <sup>26</sup>Lascerà il suo ricordo come una maledizione,<br>la sua infamia non sarà cancellata.<br> <sup>27</sup>I superstiti sapranno<br>che nulla è meglio del timore del Signore,<br>nulla è più dolce dell'osservare i suoi comandamenti.<br> <sup>28</sup>Grande gloria è seguire Dio,<br>essere a lui graditi è lunga vita.<br></p>