<div class="titoli">Saluto</div> <p><sup>1</sup>Io, il Presbìtero, al carissimo Gaio, che amo nella verità. <sup>2</sup>Carissimo, mi auguro che in tutto tu stia bene e sia in buona salute, come sta bene la tua anima.<br> </p> <div class="titoli">Elogi e rimproveri</div> <p><sup>3</sup>Mi sono molto rallegrato, infatti, quando sono giunti alcuni fratelli e hanno testimoniato che tu, dal modo in cui cammini nella verità, sei veritiero. <sup>4</sup>Non ho gioia più grande di questa: sapere che i miei figli camminano nella verità.<br> <sup>5</sup>Carissimo, tu ti comporti fedelmente in tutto ciò che fai in favore dei fratelli, benché stranieri. <sup>6</sup>Essi hanno dato testimonianza della tua carità davanti alla Chiesa; tu farai bene a provvedere loro il necessario per il viaggio in modo degno di Dio. <sup>7</sup>Per il suo nome, infatti, essi sono partiti senza accettare nulla dai pagani. <sup>8</sup>Noi perciò dobbiamo accogliere tali persone per diventare collaboratori della verità.<br> <sup>9</sup>Ho scritto qualche parola alla Chiesa, ma Diòtrefe, che ambisce il primo posto tra loro, non ci vuole accogliere. <sup>10</sup>Per questo, se verrò, gli rinfaccerò le cose che va facendo, sparlando di noi con discorsi maligni. Non contento di questo, non riceve i fratelli e impedisce di farlo a quelli che lo vorrebbero e li scaccia dalla Chiesa. <sup>11</sup>Carissimo, non imitare il male, ma il bene. Chi fa il bene è da Dio; chi fa il male non ha veduto Dio.<br> <sup>12</sup>A Demetrio tutti danno testimonianza, anche la stessa verità; anche noi gli diamo testimonianza e tu sai che la nostra testimonianza è veritiera.<br> </p> <div class="titoli">Conclusione</div> <p><sup>13</sup>Molte cose avrei da scriverti, ma non voglio farlo con inchiostro e penna. <sup>14</sup>Spero però di vederti presto e parleremo a viva voce. <sup>15</sup>La pace sia con te. Gli amici ti salutano. Saluta gli amici a uno a uno.</p>