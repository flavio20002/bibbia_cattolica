<div class="titoli">Dio, nostro aiuto e nostro liberatore</div> <p><sup>1</sup>Canto delle salite. Di Davide.</p> <p> Se il Signore non fosse stato per noi<br> - lo dica Israele -,</p> <p><sup>2</sup>se il Signore non fosse stato per noi,<br> quando eravamo assaliti,</p> <p><sup>3</sup>allora ci avrebbero inghiottiti vivi,<br> quando divampò contro di noi la loro collera.</p> <p><sup>4</sup>Allora le acque ci avrebbero travolti,<br> un torrente ci avrebbe sommersi;</p> <p><sup>5</sup>allora ci avrebbero sommersi<br> acque impetuose.</p> <p><sup>6</sup>Sia benedetto il Signore,<br> che non ci ha consegnati in preda ai loro denti.</p> <p><sup>7</sup>Siamo stati liberati come un passero<br> dal laccio dei cacciatori:<br> il laccio si è spezzato<br> e noi siamo scampati.</p> <p><sup>8</sup>Il nostro aiuto è nel nome del Signore:<br> egli ha fatto cielo e terra.</p> <p></p>