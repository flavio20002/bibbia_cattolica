<div class="titoli">Inno a Dio, salvatore</div> <p><sup>1</sup>Salmo.<br><br> Cantate al Signore un canto nuovo,<br> perché ha compiuto meraviglie.<br> Gli ha dato vittoria la sua destra<br> e il suo braccio santo.</p> <p><sup>2</sup>Il Signore ha fatto conoscere la sua salvezza,<br> agli occhi delle genti ha rivelato la sua giustizia.</p> <p><sup>3</sup>Egli si è ricordato del suo amore,<br> della sua fedeltà alla casa d'Israele.<br> Tutti i confini della terra hanno veduto<br> la vittoria del nostro Dio.</p> <p><sup>4</sup>Acclami il Signore tutta la terra,<br> gridate, esultate, cantate inni!</p> <p><sup>5</sup>Cantate inni al Signore con la cetra,<br> con la cetra e al suono di strumenti a corde;</p> <p><sup>6</sup>con le trombe e al suono del corno<br> acclamate davanti al re, il Signore.</p> <p><sup>7</sup>Risuoni il mare e quanto racchiude,<br> il mondo e i suoi abitanti.</p> <p><sup>8</sup>I fiumi battano le mani,<br> esultino insieme le montagne</p> <p><sup>9</sup>davanti al Signore che viene a giudicare la terra:<br> giudicherà il mondo con giustizia<br> e i popoli con rettitudine.</p> <p></p>