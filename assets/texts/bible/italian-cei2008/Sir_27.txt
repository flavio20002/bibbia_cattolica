<div class="titoli">La parola</div> <sup>1</sup>Per amore del denaro molti peccano, <br>chi cerca di arricchire volta lo sguardo. <br> <sup>2</sup>Fra le giunture delle pietre si conficca un piolo, <br>tra la compera e la vendita s'insinua il peccato. <br> <sup>3</sup>Se non ti afferri con forza al timore del Signore, <br>la tua casa andrà presto in rovina. <p></p> <div class="titoli">La parola</div> <p><sup>4</sup>Quando si scuote un setaccio restano i rifiuti;<br>così quando un uomo discute, ne appaiono i difetti.<br> <sup>5</sup>I vasi del ceramista li mette a prova la fornace,<br>così il modo di ragionare è il banco di prova per un uomo.<br> <sup>6</sup>Il frutto dimostra come è coltivato l'albero,<br>così la parola rivela i pensieri del cuore.<br> <sup>7</sup>Non lodare nessuno prima che abbia parlato,<br>poiché questa è la prova degli uomini.</p> <div class="titoli">Giustizia e sapienza</div> <p><sup>8</sup>Se cerchi la giustizia, la raggiungerai<br>e te ne rivestirai come di un manto di gloria.<br> <sup>9</sup>Gli uccelli sostano presso i loro simili,<br>la verità ritorna a quelli che fanno cose giuste.<br> <sup>10</sup>Il leone insidia la preda,<br>così il peccato coloro che fanno cose ingiuste.<br> <sup>11</sup>Nel discorso del pio c'è sempre saggezza,<br>ma lo stolto muta come la luna.<br> <sup>12</sup>Tra gli insensati non perdere tempo,<br>tra i saggi invece férmati a lungo.<br> <sup>13</sup>Il parlare degli stolti è un orrore,<br>essi ridono tra i bagordi del peccato.<br> <sup>14</sup>Il linguaggio di chi giura spesso fa rizzare i capelli,<br>e i loro litigi fanno turare gli orecchi.<br> <sup>15</sup>Spargimento di sangue è la rissa dei superbi,<br>ed è penoso ascoltare le loro invettive.</p> <div class="titoli">Saper mantenere i segreti</div> <p><sup>16</sup>Chi svela i segreti perde l'altrui fiducia<br>e non trova più un amico per il suo cuore.<br> <sup>17</sup>Ama l'amico e sii a lui fedele,<br>ma se hai svelato i suoi segreti, <br>non corrergli dietro,<br> <sup>18</sup>perché, come chi ha perduto uno che è morto,<br>così tu hai perduto l'amicizia del tuo prossimo.<br> <sup>19</sup>Come un uccello che ti sei fatto scappare di mano,<br>così hai lasciato andare il tuo amico e non lo riprenderai.<br> <sup>20</sup>Non inseguirlo, perché ormai è lontano,<br>è fuggito come una gazzella dal laccio.<br> <sup>21</sup>Perché si può fasciare una ferita<br>e un'ingiuria si può riparare,<br>ma chi ha svelato segreti non ha più speranza.</p> <div class="titoli">L'ipocrisia</div> <p><sup>22</sup>Chi ammicca con l'occhio trama il male,<br>ma chi lo conosce si allontana da lui.<br> <sup>23</sup>Davanti a te la sua bocca è dolce<br>e ammira i tuoi discorsi,<br>ma alle tue spalle cambierà il suo parlare<br>e porrà inciampo alle tue parole.<br> <sup>24</sup>Io odio molte cose, ma nessuna quanto lui,<br>anche il Signore lo ha in odio.<br> <sup>25</sup>Chi scaglia un sasso in alto, se lo tira sulla testa,<br>e un colpo a tradimento ferisce chi lo vibra.<br> <sup>26</sup>Chi scava una fossa vi cade dentro,<br>chi tende un laccio vi resta preso.<br> <sup>27</sup>Il male si ritorce su chi lo fa,<br>egli non sa neppure da dove gli venga.<br> <sup>28</sup>Derisione e insulto per il superbo,<br>la vendetta, come un leone, lo attende al varco.<br> <sup>29</sup>Sono presi al laccio quanti gioiscono per la caduta dei pii,<br>il dolore li consumerà prima della loro morte.</p> <div class="titoli">Sappi perdonare al tuo prossimo</div> <p><sup>30</sup>Rancore e ira sono cose orribili,<br>e il peccatore le porta dentro.<br></p>