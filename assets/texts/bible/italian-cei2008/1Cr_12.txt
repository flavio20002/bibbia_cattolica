<div class="titoli">Primi seguaci di Davide</div> <p><sup>1</sup>Questi sono gli uomini che raggiunsero Davide a Siklag, quando ancora fuggiva di fronte a Saul, figlio di Kis. Essi erano i prodi che l'aiutarono in guerra. <sup>2</sup>Erano armati d'arco e sapevano tirare frecce e sassi con la destra e con la sinistra; erano della tribù di Beniamino, fratelli di Saul: <sup>3</sup>Achièzer, il capo, e Ioas, figli di Semaà, di Gàbaa, Iezièl e Pelet, figli di Azmàvet, Beracà e Ieu di Anatòt, <sup>4</sup>Ismaia di Gàbaon, prode fra i Trenta e sopra i Trenta, <sup>5</sup>Geremia, Iacazièl, Giovanni e Iozabàd di Ghederà, <sup>6</sup>Eleuzài, Ierimòt, Bealia, Semaria, Sefatia di Carif, <sup>7</sup>Elkanà, Issia, Azarèl, Ioèzer, Iasobàm, Coriti, <sup>8</sup>Ioelà e Zebadia, figli di Ierocàm, di Ghedor.<br> <sup>9</sup>Dei Gaditi alcuni uomini passarono a Davide nella fortezza del deserto; erano uomini valorosi, guerrieri pronti a combattere, abili nell'uso dello scudo e della lancia, sembravano leoni ed erano agili come gazzelle sui monti: <sup>10</sup>Ezer era il capo, Abdia il secondo, Eliàb il terzo, <sup>11</sup>Mismannà il quarto, Geremia il quinto, <sup>12</sup>Attài il sesto, Elièl il settimo, <sup>13</sup>Giovanni l'ottavo, Elzabàd il nono, <sup>14</sup>Geremia il decimo, Macbannài l'undicesimo. <sup>15</sup>Costoro erano discendenti di Gad, capi dell'esercito; il più piccolo ne comandava cento e il più grande mille. <sup>16</sup>Questi attraversarono il Giordano nel primo mese dell'anno, mentre era in piena su tutte le rive, e misero in fuga tutti gli abitanti della valle a oriente e a occidente.<br> <sup>17</sup>Alcuni dei figli di Beniamino e di Giuda andarono da Davide fino alla sua fortezza. <sup>18</sup>Davide uscì loro incontro e presa la parola disse loro: «Se siete venuti da me con intenzioni pacifiche per aiutarmi, sono disposto a unirmi a voi; ma se venite per tradirmi e consegnarmi ai miei avversari, mentre non c'è violenza nelle mie mani, il Dio dei nostri padri veda e punisca». <sup>19</sup>Allora lo spirito invase Amasài, capo dei Trenta:<br>«Per te, Davide,<br>e con te, figlio di Iesse.<br>Pace, pace a te,<br>e pace a chi ti aiuta,<br>perché il tuo Dio ti aiuta».<br>Davide li accolse e li costituì capi di schiere.<br> <sup>20</sup>Anche da Manasse alcuni passarono a Davide, mentre insieme con i Filistei marciava in guerra contro Saul. Egli però non li aiutò perché, essendosi consultati, i prìncipi dei Filistei lo rimandarono dicendo: «A danno delle nostre teste, egli passerebbe a Saul, suo signore». <sup>21</sup>Mentre era diretto a Siklag, passarono dalla sua parte i manassiti Adnach, Iozabàd, Iediaèl, Michele, Iozabàd, Eliu e Silletài, capi di migliaia nella tribù di Manasse. <sup>22</sup>Essi aiutarono Davide contro i razziatori, perché erano tutti valorosi, e divennero comandanti dell'esercito. <sup>23</sup>In verità ogni giorno alcuni passavano dalla parte di Davide per aiutarlo e così il suo divenne un accampamento enorme.<br> </p> <div class="titoli">L'esercito del nuovo re</div> <p><sup>24</sup>Ecco le cifre dei capi armati che passarono a Davide a Ebron per trasferire il regno da Saul a lui, secondo l'ordine del Signore.<br> <sup>25</sup>Dei figli di Giuda, che portavano scudo e lancia: seimilaottocento armati.<br> <sup>26</sup>Dei figli di Simeone, uomini valorosi in guerra: settemilacento.<br> <sup>27</sup>Dei figli di Levi: quattromilaseicento, <sup>28</sup>inoltre Ioiadà, condottiero della famiglia di Aronne, e con lui tremilasettecento, <sup>29</sup>e Sadoc, giovane molto valoroso, e il casato con i ventidue comandanti.<br> <sup>30</sup>Dei figli di Beniamino, fratelli di Saul: tremila, perché in massima parte essi rimasero al servizio della casa di Saul.<br> <sup>31</sup>Dei figli di Èfraim: ventimilaottocento uomini valorosi, celebri nei loro casati.<br> <sup>32</sup>Di metà della tribù di Manàsse: diciottomila, che furono designati per nome, per andare a proclamare re Davide.<br> <sup>33</sup>Dei figli di Ìssacar, che conoscevano bene i vari tempi, in modo da sapere che cosa dovesse fare Israele: duecento capi e tutti i loro fratelli alle loro dipendenze.<br> <sup>34</sup>Di Zàbulon: cinquantamila, arruolati nell'esercito, pronti per la battaglia con tutte le armi da guerra, disposti ad aiutare senza doppiezza.<br> <sup>35</sup>Di Nèftali: mille comandanti e con loro trentasettemila dotati di scudo e di lancia.<br> <sup>36</sup>Dei Daniti: ventottomilaseicento, armati per la guerra.<br> <sup>37</sup>Di Aser: quarantamila guerrieri, arruolati nell'esercito e armati per la guerra.<br> <sup>38</sup>Dalla Transgiordania, ossia dei Rubeniti, dei Gaditi e di metà della tribù di Manasse: centoventimila con tutte le armi da guerra.<br> <sup>39</sup>Tutti costoro, guerrieri pronti a marciare, con cuore leale si recarono a Ebron per proclamare Davide re su tutto Israele; anche tutto il resto d'Israele era concorde nel proclamare re Davide. <sup>40</sup>Rimasero là con Davide tre giorni, mangiando e bevendo quanto i fratelli avevano preparato per loro. <sup>41</sup>Anche i loro vicini e perfino da Ìssacar, da Zàbulon e da Nèftali avevano portato cibarie con asini, cammelli, muli e buoi: farina, schiacciate di fichi, uva passa, vino, olio, buoi e pecore in gran quantità, perché c'era gioia in Israele.<br></p>>