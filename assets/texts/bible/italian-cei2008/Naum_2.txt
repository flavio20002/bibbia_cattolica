<div class="titoli">Oracoli contro ninive</div> <sup>1</sup>Ecco sui monti i passi d'un messaggero <br>che annuncia la pace! <br>Celebra le tue feste, Giuda, sciogli i tuoi voti, <br>poiché il malvagio non passerà più su di te: <br>egli è del tutto annientato. <br> <div class="titoli">ORACOLI CONTRO NINIVE</div> <div class="titoli">Assalto alla città di Ninive</div> <p><sup>2</sup>Contro di te avanza un distruttore.<br>'Monta la guardia alla fortezza,<br>sorveglia le vie, cingi i tuoi fianchi,<br>raccogli tutte le forze'.<br> <sup>3</sup>Infatti il Signore restaura il vanto di Giacobbe,<br>rinnova il vanto d'Israele,<br>anche se i briganti li hanno depredati<br>e saccheggiano i loro tralci.<br> <sup>4</sup>Lo scudo dei suoi prodi rosseggia,<br>i guerrieri sono vestiti di scarlatto,<br>come fuoco scintillano i carri di ferro<br>pronti all'attacco, <br>si brandiscono le lance.<br> <sup>5</sup>Per le vie avanzano i carri,<br>scorrazzano per le piazze,<br>il loro aspetto è come di fiamma,<br>guizzano come saette.<br> <sup>6</sup>Si fa l'appello dei più coraggiosi,<br>che accorrendo si urtano:<br>essi si slanciano verso le mura,<br>la copertura di scudi è formata.<br> <sup>7</sup>Le porte dei fiumi si aprono,<br>la reggia trema tutta.<br> <sup>8</sup>La Signora è condotta in esilio,<br>le sue ancelle gemono<br>con voce come di colombe,<br>percuotendosi il petto.<br> <sup>9</sup>Ninive è sempre stata come una vasca piena d'acqua,<br>ma ora le acque sfuggono.<br>'Fermatevi! Fermatevi!', ma nessuno si volta.<br> <sup>10</sup>'Saccheggiate l'argento, saccheggiate l'oro'.<br>Ci sono tesori infiniti, ammassi d'oggetti preziosi!<br> <sup>11</sup>Devastazione, spoliazione, desolazione;<br>cuori scoraggiati, ginocchia vacillanti,<br>brividi ai fianchi,<br>su tutti i volti il pallore.<br> <sup>12</sup>Dov'è la tana dei leoni,<br>il luogo dove venivano nutriti i leoncelli?<br>Là si rifugiavano il leone, la leonessa e i leoncelli<br>e nessuno li disturbava.<br> <sup>13</sup>Il leone sbranava per i suoi piccoli,<br>azzannava per le sue leonesse;<br>riempiva i suoi covi di preda, le sue tane di rapina.<br> <sup>14</sup>'Eccomi a te<br>- oracolo del Signore degli eserciti -:<br>manderò in fumo la tua moltitudine<br>e la spada divorerà i tuoi leoncelli.<br>Distruggerò dalla terra le tue prede,<br>non si udrà più la voce dei tuoi messaggeri'.<br></p>