<div class="titoli">Condanna dei giudici corrotti</div> <p><sup>1</sup>Salmo. Di Asaf.<br><br> Dio presiede l'assemblea divina,<br> giudica in mezzo agli dèi:</p> <p><sup>2</sup>«Fino a quando emetterete sentenze ingiuste<br> e sosterrete la parte dei malvagi?</p> <p><sup>3</sup>Difendete il debole e l'orfano,<br> al povero e al misero fate giustizia!</p> <p><sup>4</sup>Salvate il debole e l'indigente,<br> liberatelo dalla mano dei malvagi!».</p> <p><sup>5</sup>Non capiscono, non vogliono intendere,<br> camminano nelle tenebre;<br> vacillano tutte le fondamenta della terra.</p> <p><sup>6</sup>Io ho detto: «Voi siete dèi,<br> siete tutti figli dell'Altissimo,</p> <p><sup>7</sup>ma certo morirete come ogni uomo,<br> cadrete come tutti i potenti».</p> <p><sup>8</sup>Àlzati, o Dio, a giudicare la terra,<br> perché a te appartengono tutte le genti! </p> <p></p>