<div class="titoli">Abitanti di Gerusalemme</div> <p><sup>1</sup>Tutti gli Israeliti furono registrati per genealogie e iscritti nel libro dei re d'Israele e di Giuda; per le loro colpe furono deportati a Babilonia. <sup>2</sup>I primi abitanti che si erano ristabiliti nelle loro proprietà, nelle loro città, erano Israeliti, sacerdoti, leviti e oblati.<br> <sup>3</sup>A Gerusalemme abitavano figli di Giuda, di Beniamino, di Èfraim e di Manasse. <br> <sup>4</sup>Utài, figlio di Ammiùd, figlio di Omri, figlio di Imrì, figlio di Banì dei figli di Peres, figlio di Giuda. <sup>5</sup>Tra i Siloniti: Asaià il primogenito e i suoi figli. <sup>6</sup>Tra i figli di Zerach: Ieuèl. Con i loro fratelli erano seicentonovanta in tutto.<br> <sup>7</sup>Tra i figli di Beniamino: Sallu, figlio di Mesullàm, figlio di Odavia, figlio di Assenuà, <sup>8</sup>Ibnia, figlio di Ierocàm, Ela, figlio di Uzzì, figlio di Micrì, e Mesullàm, figlio di Sefatia, figlio di Reuèl, figlio di Ibnia. <sup>9</sup>I loro fratelli, secondo le loro genealogie, erano novecentocinquantasei; tutti costoro erano capi di casato.<br> <sup>10</sup>Tra i sacerdoti: Iedaià, Ioiarìb, Iachin <sup>11</sup>e Azaria, figlio di Chelkia, figlio di Mesullàm, figlio di Sadoc, figlio di Meraiòt, figlio di Achitùb, capo del tempio di Dio, <sup>12</sup>Adaià, figlio di Ierocàm, figlio di Pascur, figlio di Malchia, e Masài, figlio di Adièl, figlio di Iaczerà, figlio di Mesullàm, figlio di Mesillemìt, figlio di Immer. <sup>13</sup>I loro fratelli, capi dei loro casati, erano millesettecentosessanta, uomini abili in ogni lavoro per il servizio del tempio di Dio.<br> <sup>14</sup>Dei leviti: Semaià, figlio di Cassub, figlio di Azrikàm, figlio di Casabia dei figli di Merarì, <sup>15</sup>Bakbakkàr, Cheres, Galal, Mattania, figlio di Mica, figlio di Zikrì, figlio di Asaf, <sup>16</sup>Abdia, figlio di Semaià, figlio di Galal, figlio di Iedutùn, e Berechia, figlio di Asa, figlio di Elkanà, che abitava nei villaggi dei Netofatiti.<br> <sup>17</sup>Dei portieri: Sallum, Akkub, Talmon, Achimàn e i loro fratelli. Sallum era il capo <sup>18</sup>e sta fino ad oggi alla porta del re a oriente. Costoro erano i portieri degli accampamenti dei figli di Levi. <sup>19</sup>Sallum, figlio di Cori, figlio di Ebiasàf, figlio di Core, e i suoi fratelli, i Coriti, del suo casato, attendevano al servizio liturgico; erano custodi della soglia della tenda e i loro padri custodivano l'ingresso nell'accampamento del Signore. <sup>20</sup>Fineès, figlio di Eleàzaro, era un tempo il loro capo, il Signore sia con lui! <sup>21</sup>Zaccaria, figlio di Meselemia, custodiva la porta della tenda del convegno. <sup>22</sup>Tutti costoro, scelti come custodi della soglia, erano duecentododici; erano iscritti nelle genealogie secondo i loro villaggi. Li avevano stabiliti nell'ufficio per la loro fedeltà Davide e il veggente Samuele. <sup>23</sup>Essi e i loro figli avevano la responsabilità delle porte nel tempio del Signore, cioè nella casa della tenda. <sup>24</sup>C'erano portieri ai quattro lati: oriente, occidente, settentrione e meridione. <sup>25</sup>I loro fratelli, che abitavano nei loro villaggi, di tanto in tanto dovevano andare con loro per sette giorni. <sup>26</sup>Poiché erano sempre in funzione, quei quattro portieri maggiori, che erano leviti, controllavano le stanze e i tesori del tempio di Dio. <sup>27</sup>Alloggiavano nelle adiacenze del tempio di Dio, perché a loro incombeva la sua custodia e la sua apertura ogni mattina. <sup>28</sup>Di essi alcuni controllavano gli oggetti per il culto, che contavano quando li portavano dentro e quando li riportavano fuori. <sup>29</sup>Alcuni erano incaricati degli arredi, di tutti gli oggetti del santuario, della farina, del vino, dell'olio, dell'incenso e degli aromi. <sup>30</sup>Alcuni tra i figli dei sacerdoti preparavano le sostanze aromatiche per i profumi.<br> <sup>31</sup>Il levita Mattitia, primogenito di Sallum il Corita, per la sua fedeltà era incaricato di ciò che si preparava nei tegami. <sup>32</sup>Tra i figli dei Keatiti, alcuni loro fratelli badavano ai pani dell'offerta da disporre ogni sabato.<br> <sup>33</sup>Questi erano i cantori, capi di casato levitici; vivevano liberi da altri compiti nelle stanze del tempio, perché giorno e notte erano in attività. <sup>34</sup>Questi erano i capi delle famiglie levitiche, secondo le loro genealogie; essi abitavano a Gerusalemme.<br> </p> <div class="titoli">Supplementi: discendenti di Saul</div> <p><sup>35</sup>A Gàbaon abitavano il padre di Gàbaon, Ieièl, la cui moglie si chiamava Maacà, <sup>36</sup>suo figlio primogenito Abdon, poi Sur, Kis, Baal, Ner, Nadab, <sup>37</sup>Ghedor, Achio, Zaccaria e Miklòt. <sup>38</sup>Miklòt generò Simeàm. Anche costoro, come già i loro fratelli, abitavano a Gerusalemme assieme a loro. <sup>39</sup>Ner generò Kis; Kis generò Saul; Saul generò Giònata, Malchisùa, Abinadàb e Is-Baal. <sup>40</sup>Figlio di Giònata fu Merib-Baal; Merib-Baal generò Mica. <sup>41</sup>Figli di Mica: Piton, Melec e Tacrea. <sup>42</sup>Acaz generò Iara; Iara generò Alèmet, Azmàvet e Zimrì; Zimrì generò Mosa. <sup>43</sup>Mosa generò Bineà, di cui fu figlio Refaià, di cui fu figlio Elasà, di cui fu figlio Asel. <sup>44</sup>Asel ebbe sei figli, che si chiamavano Azrikàm, Bocru, Ismaele, Searia, Abdia e Canan; questi erano figli di Asel.<br></p>