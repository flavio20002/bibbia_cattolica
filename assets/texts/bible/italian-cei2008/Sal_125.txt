<div class="titoli">Dio, nostra salda protezione</div> <p><sup>1</sup>Canto delle salite.</p> <p> Chi confida nel Signore è come il monte Sion:<br> non vacilla, è stabile per sempre.</p> <p><sup>2</sup>I monti circondano Gerusalemme:<br> il Signore circonda il suo popolo,<br> da ora e per sempre.</p> <p><sup>3</sup>Non resterà lo scettro dei malvagi<br> sull'eredità dei giusti,<br> perché i giusti non tendano le mani<br> a compiere il male.</p> <p><sup>4</sup>Sii buono, Signore, con i buoni<br> e con i retti di cuore.</p> <p><sup>5</sup>Ma quelli che deviano per sentieri tortuosi<br> il Signore li associ ai malfattori.<br> Pace su Israele!</p> <p></p>