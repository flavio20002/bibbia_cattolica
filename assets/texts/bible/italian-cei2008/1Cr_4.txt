<div class="titoli">Supplementi genealogici</div> <p><sup>1</sup>Figli di Giuda: Peres, Chesron, Carmì, Cur e Sobal. <sup>2</sup>Reaià, figlio di Sobal, generò Iacat; Iacat generò Acumài e Laad. Queste sono le famiglie dei Soreatiti.<br> <sup>3</sup>Questi sono i discendenti del padre di Etam: Izreèl, Isma e Idbas; la loro sorella si chiamava Aslelponì. <sup>4</sup>Penuèl fu padre di Ghedor; Ezer fu padre di Cusa. Questi sono i figli di Cur, il primogenito di Èfrata, padre di Betlemme.<br> <sup>5</sup>Ascur, padre di Tekòa, aveva due mogli, Chelea e Naarà. <sup>6</sup>Naarà gli partorì Acuzzàm, Chefer, il Temanita e l'Acastarita; questi erano i figli di Naarà. <sup>7</sup>Figli di Chelea: Seret, Socar, Etnan e Kos. <sup>8</sup>Kos generò Anub, Assobebà e le famiglie di Acarchèl, figlio di Arum. <sup>9</sup>Iabes fu più onorato dei suoi fratelli; sua madre l'aveva chiamato Iabes poiché diceva: «Io l'ho partorito con dolore». <sup>10</sup>Iabes invocò il Dio d'Israele dicendo: «Se tu mi benedicessi e allargassi i miei confini e la tua mano fosse con me e mi tenessi lontano dal male in modo che non debba soffrire!». Dio gli concesse quanto aveva chiesto.<br> <sup>11</sup>Chelub, fratello di Suca, generò Mechir, che fu padre di Eston. <sup>12</sup>Eston generò Bet-Rafa, Paseach e Techinnà, padre di Ir-Nacas. Questi sono gli uomini di Reca.<br> <sup>13</sup>Figli di Kenaz: Otnièl e Seraià; figli di Otnièl: Catat e Meonotài. <sup>14</sup>Meonotài generò Ofra; Seraià generò Ioab, padre degli abitanti della valle degli Artigiani, poiché erano artigiani. <sup>15</sup>Figli di Caleb, figlio di Iefunnè: Ir, Ela e Naam. Figli di Ela: Kenaz.<br> <sup>16</sup>Figli di Ieallelèl: Zif, Zifa, Tirià e Asarèl. <sup>17</sup>Figli di Esdra: Ieter, Mered, Efer e Ialon. Essa concepì Miriam, Sammài e Isbach, padre di Estemòa. <sup>18</sup>Sua moglie, la Giudea, generò Iered, padre di Ghedor, Cheber, padre di Soco, e Iekutièl, padre di Zanòach. Questi sono i figli di Bitià, figlia del faraone, che Mered aveva presa in moglie.<br> <sup>19</sup>Figli della moglie di Odia, sorella di Nacam, padre di Keila il Garmita e di Estemòa il Maacatita. <br> <sup>20</sup>Figli di Simone: Ammon, Rinna, Ben-Canan e Tilon. Figli di Isì: Zochet e Ben-Zochet.<br> <sup>21</sup>Figli di Sela, figlio di Giuda: Er, padre di Leca, Lada, padre di Maresà, e le famiglie dei lavoratori del bisso a Bet-Asbèa, <sup>22</sup>Iokim, la gente di Cozebà, Ioas e Saraf, che dominarono in Moab e poi tornarono a Betlemme. Ma si tratta di fatti antichi. <sup>23</sup>Erano vasai e abitavano a Netaìm e a Ghederà; abitavano là con il re, al suo servizio.<br> </p> <div class="titoli">Discendenza della tribù di Simeone</div> <p><sup>24</sup>Figli di Simeone: Nemuèl, Iamin, Iarib, Zerach, Saul, <sup>25</sup>di cui fu figlio Sallum, di cui fu figlio Mibsam, di cui fu figlio Misma. <sup>26</sup>Figli di Misma: Cammuèl, di cui fu figlio Zaccur, di cui fu figlio Simei. <sup>27</sup>Simei ebbe sedici figli e sei figlie, ma i suoi fratelli non ebbero molti figli: tutte le loro famiglie non si moltiplicarono come quelle dei discendenti di Giuda. <sup>28</sup>Si stabilirono a Bersabea, a Moladà, a Casar-Sual, <sup>29</sup>a Bila, a Esem, a Tolad, <sup>30</sup>a Betuèl, a Corma, a Siklag, <sup>31</sup>a Bet-Marcabòt, a Casar-Susìm, a Bet-Birì e a Saaràim. Queste furono le loro città fino al regno di Davide. <sup>32</sup>Loro villaggi erano Etam, Ain, Rimmon, Tochen e Asan: cinque città <sup>33</sup>e tutti i villaggi che erano intorno a queste città fino a Baal. Questa era la loro sede e questi i loro nomi nei registri genealogici.<br> <sup>34</sup>Mesobàb, Iamlec, Iosa, figlio di Amasia, <sup>35</sup>Gioele, Ieu, figlio di Iosibia, figlio di Seraià, figlio di Asièl, <sup>36</sup>Elioenài, Iaakòba, Iesocaià, Asaià, Adièl, Iesimièl, Benaià, <sup>37</sup>Ziza, figlio di Sifì, figlio di Allon, figlio di Iedaià, figlio di Simrì, figlio di Semaià: <sup>38</sup>questi, elencati per nome, erano capi nelle loro famiglie; i loro casati si estesero molto. <sup>39</sup>Andarono verso l'ingresso di Ghedor fino a oriente della valle, in cerca di pascoli per le loro greggi. <sup>40</sup>Trovarono pascoli pingui e buoni; la regione era estesa, tranquilla e quieta, poiché prima vi abitavano i discendenti di Cam. <sup>41</sup>Ma gli uomini di cui sono stati elencati i nomi, al tempo di Ezechia, re di Giuda, assalirono e sbaragliarono le loro tende e i Meuniti, che si trovavano là; li votarono allo sterminio, che è durato fino ad oggi, e ne occuparono il posto poiché era ricco di pascoli per le greggi.<br> <sup>42</sup>Alcuni di loro, fra i discendenti di Simeone, andarono sulle montagne di Seir: cinquecento uomini, guidati da Pelatia, Nearia, Refaià e Uzzièl, figli di Isì. <sup>43</sup>Eliminarono i superstiti degli Amaleciti e si stabilirono là fino ad oggi.<br></p>