<div class="titoli">Il Signore, re della gloria, entra nel suo tempio</div> <p><sup>1</sup>Di Davide. Salmo.</p> <p> Del Signore è la terra e quanto contiene:<br> il mondo, con i suoi abitanti.</p> <p><sup>2</sup>È lui che l'ha fondato sui mari<br> e sui fiumi l'ha stabilito.</p> <p><sup>3</sup>Chi potrà salire il monte del Signore?<br> Chi potrà stare nel suo luogo santo?</p> <p><sup>4</sup>Chi ha mani innocenti e cuore puro,<br> chi non si rivolge agli idoli,<br> chi non giura con inganno.</p> <p><sup>5</sup>Egli otterrà benedizione dal Signore,<br> giustizia da Dio sua salvezza.</p> <p><sup>6</sup>Ecco la generazione che lo cerca,<br> che cerca il tuo volto, Dio di Giacobbe.</p> <p><sup>7</sup>Alzate, o porte, la vostra fronte,<br> alzatevi, soglie antiche,<br> ed entri il re della gloria.</p> <p><sup>8</sup>Chi è questo re della gloria?<br> Il Signore forte e valoroso,<br> il Signore valoroso in battaglia.</p> <p><sup>9</sup>Alzate, o porte, la vostra fronte,<br> alzatevi, soglie antiche,<br> ed entri il re della gloria.</p> <p><sup>10</sup>Chi è mai questo re della gloria?<br> Il Signore degli eserciti è il re della gloria.</p> <p></p>