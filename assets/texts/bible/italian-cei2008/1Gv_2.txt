<div class="titoli">Il comandamento nuovo</div> <sup>1</sup>Figlioli miei, vi scrivo queste cose perché non pecchiate; ma se qualcuno ha peccato, abbiamo un Paràclito presso il Padre: Gesù Cristo, il giusto. <sup>2</sup>È lui la vittima di espiazione per i nostri peccati; non soltanto per i nostri, ma anche per quelli di tutto il mondo. <br> <div class="titoli">Il comandamento nuovo</div> <p><sup>3</sup>Da questo sappiamo di averlo conosciuto: se osserviamo i suoi comandamenti. <sup>4</sup>Chi dice: «Lo conosco», e non osserva i suoi comandamenti, è bugiardo e in lui non c'è la verità. <sup>5</sup>Chi invece osserva la sua parola, in lui l'amore di Dio è veramente perfetto. Da questo conosciamo di essere in lui. <sup>6</sup>Chi dice di rimanere in lui, deve anch'egli comportarsi come lui si è comportato.<br> <sup>7</sup>Carissimi, non vi scrivo un nuovo comandamento, ma un comandamento antico, che avete ricevuto da principio. Il comandamento antico è la Parola che avete udito. <sup>8</sup>Eppure vi scrivo un comandamento nuovo, e ciò è vero in lui e in voi, perché le tenebre stanno diradandosi e già appare la luce vera. <sup>9</sup>Chi dice di essere nella luce e odia suo fratello, è ancora nelle tenebre. <sup>10</sup>Chi ama suo fratello, rimane nella luce e non vi è in lui occasione di inciampo. <sup>11</sup>Ma chi odia suo fratello, è nelle tenebre, cammina nelle tenebre e non sa dove va, perché le tenebre hanno accecato i suoi occhi.</p> <div class="titoli">Il mondo passa</div> <p class="rientrato"><sup>12</sup>Scrivo a voi, figlioli,<br>perché vi sono stati perdonati i peccati in virtù del suo nome.<br> <sup>13</sup>Scrivo a voi, padri,<br>perché avete conosciuto colui che è da principio.<br>Scrivo a voi, giovani,<br>perché avete vinto il Maligno.<br> <sup>14</sup>Ho scritto a voi, figlioli,<br>perché avete conosciuto il Padre.<br>Ho scritto a voi, padri,<br>perché avete conosciuto colui che è da principio.<br>Ho scritto a voi, giovani,<br>perché siete forti<br>e la parola di Dio rimane in voi<br>e avete vinto il Maligno.</p> <p><sup>15</sup>Non amate il mondo, né le cose del mondo! Se uno ama il mondo, l'amore del Padre non è in lui; <sup>16</sup>perché tutto quello che è nel mondo - la concupiscenza della carne, la concupiscenza degli occhi e la superbia della vita - non viene dal Padre, ma viene dal mondo. <sup>17</sup>E il mondo passa con la sua concupiscenza; ma chi fa la volontà di Dio rimane in eterno!<br> </p> <div class="titoli">L'anticristo</div> <p><sup>18</sup>Figlioli, è giunta l'ultima ora. Come avete sentito dire che l'anticristo deve venire, di fatto molti anticristi sono già venuti. Da questo conosciamo che è l'ultima ora. <sup>19</sup>Sono usciti da noi, ma non erano dei nostri; se fossero stati dei nostri, sarebbero rimasti con noi; sono usciti perché fosse manifesto che non tutti sono dei nostri. <sup>20</sup>Ora voi avete ricevuto l'unzione dal Santo, e tutti avete la conoscenza. <sup>21</sup>Non vi ho scritto perché non conoscete la verità, ma perché la conoscete e perché nessuna menzogna viene dalla verità. <sup>22</sup>Chi è il bugiardo se non colui che nega che Gesù è il Cristo? L'anticristo è colui che nega il Padre e il Figlio. <sup>23</sup>Chiunque nega il Figlio, non possiede nemmeno il Padre; chi professa la sua fede nel Figlio possiede anche il Padre.<br> <sup>24</sup>Quanto a voi, quello che avete udito da principio rimanga in voi. Se rimane in voi quello che avete udito da principio, anche voi rimarrete nel Figlio e nel Padre. <sup>25</sup>E questa è la promessa che egli ci ha fatto: la vita eterna.<br> <sup>26</sup>Questo vi ho scritto riguardo a coloro che cercano di ingannarvi. <sup>27</sup>E quanto a voi, l'unzione che avete ricevuto da lui rimane in voi e non avete bisogno che qualcuno vi istruisca. Ma, come la sua unzione vi insegna ogni cosa ed è veritiera e non mentisce, così voi rimanete in lui come essa vi ha istruito.<br> <sup>28</sup>E ora, figlioli, rimanete in lui, perché possiamo avere fiducia quando egli si manifesterà e non veniamo da lui svergognati alla sua venuta. <sup>29</sup>Se sapete che egli è giusto, sappiate anche che chiunque opera la giustizia, è stato generato da lui.<br></p>