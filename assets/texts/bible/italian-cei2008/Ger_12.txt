<div class="titoli">Devastazione d'Israele</div> <sup>1</sup>Tu sei troppo giusto, Signore, <br>perché io possa contendere con te, <br>ma vorrei solo rivolgerti una parola sulla giustizia. <br>Perché la via degli empi prospera? <br>Perché tutti i traditori sono tranquilli? <br> <sup>2</sup>Tu li hai piantati ed essi mettono radici, <br>crescono e producono frutto; <br>sei vicino alla loro bocca, <br>ma lontano dal loro intimo. <br> <sup>3</sup>Ma tu, Signore, mi conosci e mi vedi, <br>tu provi che il mio cuore è con te. <br>Strappali via come pecore per il macello, <br>riservali per il giorno della strage. <br> <sup>4</sup>Fino a quando sarà in lutto la terra <br>e seccherà tutta l'erba dei campi? <br>Le bestie e gli uccelli periscono <br>per la malvagità dei suoi abitanti <br>che dicono: «Dio non vede la nostra fine». <br> <sup>5</sup>«Se, correndo con i pedoni, ti stanchi, <br>come potrai gareggiare con i cavalli? <br>Se ti senti al sicuro solo in una regione pacifica, <br>che cosa farai nella boscaglia del Giordano? <br> <sup>6</sup>Persino i tuoi fratelli e la casa di tuo padre, <br>persino loro sono sleali con te; <br>anch'essi ti gridano dietro a piena voce; <br>non fidarti di loro quando ti dicono buone parole». <br> <div class="titoli">Devastazione d'Israele</div> <p><sup>7</sup>«Ho abbandonato la mia casa,<br>ho ripudiato la mia eredità,<br>ho consegnato ciò che ho di più caro<br>nelle mani dei suoi nemici.<br> <sup>8</sup>La mia eredità è divenuta per me<br>come un leone nella foresta;<br>ha levato la voce contro di me,<br>perciò la detesto.<br> <sup>9</sup>La mia eredità è forse per me<br>come un uccello variopinto,<br>assalito da ogni parte da uccelli rapaci?<br>Venite, radunatevi, voi tutte bestie selvatiche,<br>venite a divorare.<br> <sup>10</sup>Molti pastori hanno devastato la mia vigna,<br>hanno calpestato il mio campo.<br>Hanno fatto del mio campo prediletto<br>un deserto desolato,<br> <sup>11</sup>lo hanno ridotto a una landa deserta,<br>in uno stato deplorevole;<br>sta desolato dinanzi a me.<br>È devastata tutta la terra<br>e nessuno se ne dà pensiero».<br> <sup>12</sup>Su tutte le alture del deserto giungono devastatori,<br>perché il Signore ha una spada che divora<br>da un estremo all'altro della terra;<br>non c'è scampo per nessuno.<br> <sup>13</sup>Hanno seminato grano e mietuto spine,<br>si sono affaticati senza alcun profitto;<br>restano confusi per il loro raccolto<br>a causa dell'ira ardente del Signore.</p> <div class="titoli">Castigo per i popoli vicini e per Giuda</div> <p><sup>14</sup>Così dice il Signore: «Ecco, io sradico dalla loro terra tutti i miei vicini malvagi, che hanno messo le mani sull'eredità che ho dato al mio popolo Israele; e così sradicherò anche la casa di Giuda di mezzo a loro. <sup>15</sup>E, dopo averli sradicati, riprenderò ad avere compassione di loro e farò tornare ognuno al proprio possesso e alla propria terra. <sup>16</sup>Se impareranno con cura le usanze del mio popolo, fino a giurare nel mio nome dicendo: «Per la vita del Signore!», come hanno insegnato al mio popolo a giurare per Baal, allora potranno stabilirsi in mezzo al mio popolo. <sup>17</sup>Se invece non ascoltano, estirperò definitivamente quella nazione e la annienterò». Oracolo del Signore.<br></p>