<div class="titoli">Evita le liti</div> <sup>1</sup>Chi si vendica subirà la vendetta del Signore, <br>il quale tiene sempre presenti i suoi peccati. <br> <sup>2</sup>Perdona l'offesa al tuo prossimo <br>e per la tua preghiera ti saranno rimessi i peccati. <br> <sup>3</sup>Un uomo che resta in collera verso un altro uomo, <br>come può chiedere la guarigione al Signore? <br> <sup>4</sup>Lui che non ha misericordia per l'uomo suo simile, <br>come può supplicare per i propri peccati? <br> <sup>5</sup>Se lui, che è soltanto carne, conserva rancore, <br>chi espierà per i suoi peccati? <br> <sup>6</sup>Ricòrdati della fine e smetti di odiare, <br>della dissoluzione e della morte e resta fedele ai comandamenti. <br> <sup>7</sup>Ricorda i precetti e non odiare il prossimo, <br>l'alleanza dell'Altissimo e dimentica gli errori altrui. <p></p> <div class="titoli">Evita le liti</div> <p> <sup>8</sup>Astieniti dalle risse e diminuirai i peccati,<br>perché l'uomo passionale attizza la lite.<br> <sup>9</sup>Un uomo peccatore semina discordia tra gli amici<br>e tra persone pacifiche diffonde la calunnia.<br> <sup>10</sup>Il fuoco divampa in proporzione dell'esca,<br> così la lite s'accresce con l'ostinazione;<br>il furore di un uomo è proporzionato alla sua forza,<br>la sua ira cresce in base alla sua ricchezza.<br> <sup>11</sup>Una lite concitata accende il fuoco,<br>una rissa violenta fa versare sangue.<br> <sup>12</sup>Se soffi su una scintilla, divampa,<br>se vi sputi sopra, si spegne;<br>eppure ambedue le cose escono dalla tua bocca.</p> <div class="titoli">Controlla l'uso della lingua</div> <p> <sup>13</sup>Maledici il calunniatore e l'uomo che è bugiardo,<br>perché hanno rovinato molti che stavano in pace.<br> <sup>14</sup>Le dicerie di una terza persona hanno sconvolto molti,<br>li hanno scacciati di nazione in nazione;<br>hanno demolito città fortificate<br>e rovinato casati potenti.<br> <sup>15</sup>Le dicerie di una terza persona hanno fatto ripudiare donne forti,<br>privandole del frutto delle loro fatiche.<br> <sup>16</sup>Chi a esse presta attenzione certo non troverà pace,<br>non vivrà tranquillo nella sua dimora.<br> <sup>17</sup>Un colpo di frusta produce lividure,<br>ma un colpo di lingua rompe le ossa.<br> <sup>18</sup>Molti sono caduti a fil di spada,<br>ma non quanti sono periti per colpa della lingua.<br> <sup>19</sup>Beato chi è al riparo da essa,<br>chi non è esposto al suo furore,<br>chi non ha trascinato il suo giogo<br>e non è stato legato con le sue catene.<br> <sup>20</sup>Il suo giogo è un giogo di ferro;<br>le sue catene sono catene di bronzo.<br> <sup>21</sup>Spaventosa è la morte che la lingua procura,<br>al confronto è preferibile il regno dei morti.<br> <sup>22</sup>Essa non ha potere sugli uomini pii,<br>questi non bruceranno alla sua fiamma.<br> <sup>23</sup>Quanti abbandonano il Signore in essa cadranno,<br>fra costoro divamperà senza spegnersi mai.<br>Si avventerà contro di loro come un leone<br>e come una pantera ne farà scempio.<br> <sup>24a</sup>Ecco, recingi pure la tua proprietà con siepe spinosa,<br> <sup>24b</sup>Metti sotto chiave l'argento e l'oro,<br> <sup>25a</sup>ma per le tue parole fa' bilancia e peso.<br> <sup>25b</sup>e sulla tua bocca fa' porta e catenaccio.<br> <sup>26</sup>Sta' attento a non scivolare a causa della lingua,<br>per non cadere di fronte a chi ti insidia.<br></p>