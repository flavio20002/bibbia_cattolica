<div class="titoli">Non fidarsi delle apparenze</div> <p><sup>1</sup>La sapienza dell'umile gli farà tenere alta la testa<br>e lo farà sedere tra i grandi.<br> <sup>2</sup>Non lodare un uomo per la sua bellezza<br>e non detestare un uomo per il suo aspetto.<br> <sup>3</sup>L'ape è piccola tra gli esseri alati,<br>ma il suo prodotto è il migliore fra le cose dolci.<br> <sup>4</sup>Non ti vantare per le vesti che indossi<br>e non insuperbirti nel giorno della gloria,<br>perché stupende sono le opere del Signore,<br>eppure esse sono nascoste agli uomini.<br> <sup>5</sup>Molti sovrani sedettero sulla polvere,<br>mentre uno sconosciuto cinse il loro diadema.<br> <sup>6</sup>Molti potenti furono grandemente disonorati<br>e uomini illustri furono consegnati al potere altrui.</p> <p><sup>7</sup>Non biasimare prima di avere indagato,<br>prima rifletti e poi condanna.<br> <sup>8</sup>Non rispondere prima di aver ascoltato,<br>e non interrompere il discorso di un altro.<br> <sup>9</sup>Per una cosa di cui non hai bisogno, non litigare,<br>e non immischiarti nella lite dei peccatori.</p> <div class="titoli">Invito alla moderazione</div> <p><sup>10</sup>Figlio, le tue attività non riguardino troppe cose:<br>se le moltiplichi, non sarai esente da colpa;<br>se insegui una cosa, non l'afferrerai,<br>e anche se fuggi, non ti metterai in salvo.<br> <sup>11</sup>C'è chi fatica, si affanna e si stanca,<br>eppure resta sempre più indietro.<br> <sup>12</sup>C'è chi è debole e ha bisogno di soccorso,<br>chi è privo di forza e ricco di miseria,<br>ma gli occhi del Signore lo guardano con benevolenza,<br>lo sollevano dalla sua povertà<br> <sup>13</sup>e gli fanno alzare la testa,<br>sì che molti ne restano stupiti.<br> </p> <div class="titoli">Tutto proviene dal Signore</div> <p><sup>14</sup>Bene e male, vita e morte,<br>povertà e ricchezza provengono dal Signore.<br> <sup>15</sup>Sapienza, scienza e conoscenza della legge vengono dal Signore;<br>l'amore e la pratica delle opere buone provengono da lui.<br> <sup>16</sup>Errore e tenebre sono creati per i peccatori;<br>quanti si vantano del male, il male li accompagna nella vecchiaia.<br> <sup>17</sup>Il dono del Signore è assicurato ai suoi fedeli<br>e la sua benevolenza li guida sempre sulla retta via.<br> <sup>18</sup>C'è chi diventa ricco perché sempre attento a risparmiare,<br>ed ecco la parte della sua ricompensa:<br> <sup>19</sup>mentre dice: «Ho trovato riposo,<br>ora mi ciberò dei miei beni»,<br>non sa quanto tempo ancora trascorrerà:<br>lascerà tutto ad altri e morirà.</p> <div class="titoli">Fedeltà al prorpio lavoro nell'attesa della ricompensa di Dio</div> <p><sup>20</sup>Persevera nel tuo impegno e dèdicati a esso,<br>invecchia compiendo il tuo lavoro.<br> <sup>21</sup>Non ammirare le opere del peccatore,<br>confida nel Signore e sii costante nella tua fatica,<br>perché è facile agli occhi del Signore<br>arricchire un povero all'improvviso.<br> <sup>22</sup>La benedizione del Signore è la ricompensa del giusto;<br>all'improvviso fiorirà la sua speranza.<br> <sup>23</sup>Non dire: «Di che cosa ho bisogno<br>e di quali beni disporrò d'ora innanzi?».<br> <sup>24</sup>Non dire: «Ho quanto mi occorre;<br>che cosa potrà ormai capitarmi di male?».<br> <sup>25</sup>Nel tempo della prosperità si dimentica la sventura<br>e nel tempo della sventura non si ricorda la prosperità.<br> <sup>26</sup>È facile per il Signore nel giorno della morte<br>rendere all'uomo secondo la sua condotta.<br> <sup>27</sup>L'infelicità di un'ora fa dimenticare il benessere;<br>alla morte di un uomo si rivelano le sue opere.<br> <sup>28</sup>Prima della fine non chiamare nessuno beato;<br>un uomo sarà conosciuto nei suoi figli.</p> <div class="titoli">Prudenza con gli estranei e con i malvagi</div> <p><sup>29</sup>Non portare in casa tua qualsiasi persona,<br>perché sono molte le insidie dell'imbroglione.<br> <sup>30</sup>Una pernice da richiamo in gabbia, tale il cuore del superbo;<br>come una spia egli attende la tua caduta.<br> <sup>31</sup>Cambiando il bene in male egli tende insidie,<br>troverà difetti anche nelle cose migliori.<br> <sup>32</sup>Da una scintilla il fuoco si espande nei carboni,<br>così il peccatore sta in agguato per spargere sangue.<br> <sup>33</sup>Guàrdati dal malvagio, perché egli prepara il male:<br>che non disonori per sempre anche te!<br> <sup>34</sup>Ospita un estraneo, ti metterà sottosopra ogni cosa<br>e ti renderà estraneo ai tuoi.<br></p>