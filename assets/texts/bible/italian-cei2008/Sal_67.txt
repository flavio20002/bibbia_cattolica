<div class="titoli">Lode a Dio per la sua provvidenza</div> <p><sup>1</sup>Al maestro del coro. Per strumenti a corda. Salmo. Canto.<br><br> <sup>2</sup>Dio abbia pietà di noi e ci benedica,<br> su di noi faccia splendere il suo volto;</p> <p><sup>3</sup>perché si conosca sulla terra la tua via,<br> la tua salvezza fra tutte le genti.</p> <p><sup>4</sup>Ti lodino i popoli, o Dio,<br> ti lodino i popoli tutti.</p> <p><sup>5</sup>Gioiscano le nazioni e si rallegrino,<br> perché tu giudichi i popoli con rettitudine,<br> governi le nazioni sulla terra.</p> <p><sup>6</sup>Ti lodino i popoli, o Dio,<br> ti lodino i popoli tutti.</p> <p><sup>7</sup>La terra ha dato il suo frutto.<br> Ci benedica Dio, il nostro Dio,</p> <p><sup>8</sup>ci benedica Dio e lo temano<br> tutti i confini della terra.</p> <p></p>