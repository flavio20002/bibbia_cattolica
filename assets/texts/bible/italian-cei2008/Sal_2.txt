<div class="titoli">Il Signore sostiene il suo consacrato</div> <p><sup>1</sup>Perché le genti sono in tumulto<br> e i popoli cospirano invano?</p> <p><sup>2</sup>Insorgono i re della terra<br> e i prìncipi congiurano insieme<br> contro il Signore e il suo consacrato:</p> <p><sup>3</sup>«Spezziamo le loro catene,<br> gettiamo via da noi il loro giogo!».</p> <p><sup>4</sup>Ride colui che sta nei cieli,<br> il Signore si fa beffe di loro.</p> <p><sup>5</sup>Egli parla nella sua ira,<br> li spaventa con la sua collera:</p> <p><sup>6</sup>«Io stesso ho stabilito il mio sovrano<br> sul Sion, mia santa montagna».</p> <p><sup>7</sup>Voglio annunciare il decreto del Signore.<br> Egli mi ha detto: «Tu sei mio figlio,<br> io oggi ti ho generato.</p> <p><sup>8</sup>Chiedimi e ti darò in eredità le genti<br> e in tuo dominio le terre più lontane.</p> <p><sup>9</sup>Le spezzerai con scettro di ferro,<br> come vaso di argilla le frantumerai».</p> <p><sup>10</sup>E ora siate saggi, o sovrani; <br> lasciatevi correggere, o giudici della terra;</p> <p><sup>11</sup>servite il Signore con timore<br> e rallegratevi con tremore.</p> <p><sup>12</sup>Imparate la disciplina,<br> perché non si adiri e voi perdiate la via:<br> in un attimo divampa la sua ira.<br> Beato chi in lui si rifugia.</p>