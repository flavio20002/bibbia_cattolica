<div class="titoli">Fine della vita di Giuditta</div> <sup>1</sup>Giuditta disse: <br>«Intonate un inno al mio Dio con i tamburelli, <br>cantate al Signore con i cimbali, <br>componete per lui un salmo di lode; <br>esaltate e invocate il suo nome! <br> <sup>2</sup>Poiché il Signore è il Dio che stronca le guerre; <br>ha posto il suo accampamento in mezzo al popolo, <br>mi ha salvata dalle mani dei miei persecutori. <br> <sup>3</sup>Assur venne dai monti, giù da settentrione, <br>venne con migliaia dei suoi armati; <br>la loro moltitudine ostruì i torrenti, <br>i loro cavalli coprirono i colli. <br> <sup>4</sup>Disse che avrebbe bruciato il mio paese, <br>stroncato i miei giovani con la spada <br>e schiacciato al suolo i miei lattanti, <br>che avrebbe preso in ostaggio i miei fanciulli, <br>e rapito le mie vergini. <br> <sup>5</sup>Il Signore onnipotente li ha respinti <br>con la mano di una donna! <br> <sup>6</sup>Infatti il loro capo non fu colpito da giovani, <br>né lo percossero figli di titani, <br>né alti giganti l'oppressero, <br>ma Giuditta, figlia di Merarì, <br>lo fiaccò con la bellezza del suo volto. <br> <sup>7</sup>Ella depose la veste di vedova <br>per sollievo degli afflitti in Israele, <br>si unse il volto con aromi, <br> <sup>8</sup>cinse i suoi capelli con un diadema <br>e indossò una veste di lino per sedurlo. <br> <sup>9</sup>I suoi sandali rapirono i suoi occhi, <br>la sua bellezza avvinse il suo cuore <br>e la scimitarra gli troncò il collo. <br> <sup>10</sup>I Persiani rabbrividirono per il suo coraggio, <br>per la sua forza fremettero i Medi. <br> <sup>11</sup>Allora i miei poveri alzarono il grido di guerra <br>e quelli si spaventarono, <br>i miei deboli gridarono forte, <br>e quelli furono sconvolti; <br>gettarono alte grida, <br>e quelli volsero in fuga. <br> <sup>12</sup>Figli di giovani donne li trafissero, <br>li trapassarono come disertori, <br>perirono nella battaglia del mio Signore. <br> <sup>13</sup>Canterò al mio Dio un canto nuovo: <br>Signore, grande sei tu e glorioso, <br>mirabile nella potenza e invincibile. <br> <sup>14</sup>Ti sia sottomessa ogni tua creatura: <br>perché tu hai detto e tutte le cose furono fatte, <br>hai mandato il tuo spirito e furono costruite, <br>nessuno resisterà alla tua voce. <br> <sup>15</sup>I monti sulle loro basi sussulteranno insieme con le acque, <br>davanti a te le rocce si scioglieranno come cera; <br>ma a coloro che ti temono tu sarai sempre propizio. <br> <sup>16</sup>Poca cosa è per te ogni sacrificio di soave odore, <br>e meno ancora ogni grasso offerto a te in olocausto; <br>ma chi teme il Signore è sempre grande. <br> <sup>17</sup>Guai alle genti che insorgono contro il mio popolo: <br>il Signore onnipotente li punirà nel giorno del giudizio, <br>metterà fuoco e vermi nelle loro carni, <br>e piangeranno nel tormento per sempre». <br> <sup>18</sup>Quando giunsero a Gerusalemme, si prostrarono ad adorare Dio e, appena il popolo fu purificato, offrirono i loro olocausti, le offerte spontanee e i doni. <sup>19</sup>Giuditta offrì in voto a Dio tutti gli oggetti di Oloferne che il popolo le aveva dato, e anche la cortina che aveva preso direttamente dalla camera da letto di lui. <sup>20</sup>Il popolo continuò a far festa a Gerusalemme vicino al tempio per tre mesi e Giuditta rimase con loro. <br> <div class="titoli">Fine della vita di Giuditta</div> <p><sup>21</sup>Dopo quei giorni ognuno tornò nella propria dimora, e anche Giuditta tornò a Betùlia e rimase nella sua proprietà. Per il resto della sua vita fu famosa in tutta la terra. <sup>22</sup>Molti se ne invaghirono, ma nessun uomo la conobbe per tutti i giorni della sua vita, da quando suo marito Manasse morì e fu riunito al suo popolo. <sup>23</sup>Ella andò molto avanti negli anni, protraendo la vecchiaia nella casa del marito fino a centocinque anni. Concesse pure la libertà alla sua ancella preferita. Quando morì a Betùlia, la seppellirono nella grotta sepolcrale del marito Manasse <sup>24</sup>e la casa d'Israele la pianse sette giorni. Prima di morire aveva diviso i suoi beni tra i parenti più stretti di Manasse, suo marito, e tra i parenti più stretti della sua famiglia.<br> <sup>25</sup>Non vi fu più nessuno che incutesse timore agli Israeliti finché visse Giuditta e per lungo tempo dopo la sua morte.</p>>