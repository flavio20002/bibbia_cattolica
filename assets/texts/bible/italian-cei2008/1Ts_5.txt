<div class="titoli">Vigilanza nell'attesa</div> <p><sup>1</sup>Riguardo poi ai tempi e ai momenti, fratelli, non avete bisogno che ve ne scriva; <sup>2</sup>infatti sapete bene che il giorno del Signore verrà come un ladro di notte. <sup>3</sup>E quando la gente dirà: «C'è pace e sicurezza!», allora d'improvviso la rovina li colpirà, come le doglie una donna incinta; e non potranno sfuggire. <sup>4</sup>Ma voi, fratelli, non siete nelle tenebre, cosicché quel giorno possa sorprendervi come un ladro. <sup>5</sup>Infatti siete tutti figli della luce e figli del giorno; noi non apparteniamo alla notte, né alle tenebre. <sup>6</sup>Non dormiamo dunque come gli altri, ma vigiliamo e siamo sobri.<br> <sup>7</sup>Quelli che dormono, infatti, dormono di notte; e quelli che si ubriacano, di notte si ubriacano. <sup>8</sup>Noi invece, che apparteniamo al giorno, siamo sobri, vestiti con la corazza della fede e della carità, e avendo come elmo la speranza della salvezza. <sup>9</sup>Dio infatti non ci ha destinati alla sua ira, ma ad ottenere la salvezza per mezzo del Signore nostro Gesù Cristo. <sup>10</sup>Egli è morto per noi perché, sia che vegliamo sia che dormiamo, viviamo insieme con lui. <sup>11</sup>Perciò confortatevi a vicenda e siate di aiuto gli uni agli altri, come già fate.<br> </p> <div class="titoli">Vivete in pace tra voi</div> <p><sup>12</sup>Vi preghiamo, fratelli, di avere riguardo per quelli che faticano tra voi, che vi fanno da guida nel Signore e vi ammoniscono; <sup>13</sup>trattateli con molto rispetto e amore, a motivo del loro lavoro. Vivete in pace tra voi. <sup>14</sup>Vi esortiamo, fratelli: ammonite chi è indisciplinato, fate coraggio a chi è scoraggiato, sostenete chi è debole, siate magnanimi con tutti. <sup>15</sup>Badate che nessuno renda male per male ad alcuno, ma cercate sempre il bene tra voi e con tutti. <sup>16</sup>Siate sempre lieti, <sup>17</sup>pregate ininterrottamente, <sup>18</sup>in ogni cosa rendete grazie: questa infatti è volontà di Dio in Cristo Gesù verso di voi. <sup>19</sup>Non spegnete lo Spirito, <sup>20</sup>non disprezzate le profezie. <sup>21</sup>Vagliate ogni cosa e tenete ciò che è buono. <sup>22</sup>Astenetevi da ogni specie di male.<br> </p> <div class="titoli">SALUTI</div> <p><sup>23</sup>Il Dio della pace vi santifichi interamente, e tutta la vostra persona, spirito, anima e corpo, si conservi irreprensibile per la venuta del Signore nostro Gesù Cristo. <sup>24</sup>Degno di fede è colui che vi chiama: egli farà tutto questo!<br> <sup>25</sup>Fratelli, pregate anche per noi.<br> <sup>26</sup>Salutate tutti i fratelli con il bacio santo. <sup>27</sup>Vi scongiuro, per il Signore, che questa lettera sia letta a tutti i fratelli.<br> <sup>28</sup>La grazia del Signorenostro Gesù Cristo sia con voi.</p>