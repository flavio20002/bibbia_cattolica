<div class="titoli">Il dominio delle passioni</div> <sup>1</sup>e da amico non diventare nemico. <br>La cattiva fama attira a sé vergogna e disprezzo: <br>così accade al peccatore che è bugiardo. <br> <div class="titoli">Il dominio delle passioni</div> <p><sup>2</sup>Non ti abbandonare alla tua passione,<br>perché il tuo vigore non venga abbattuto come un toro;<br> <sup>3</sup>divorerà le tue foglie e tu perderai i tuoi frutti,<br>e ti ridurrà come un legno secco.<br> <sup>4</sup>Una passione malvagia rovina chi la possiede<br>e lo fa oggetto di scherno per i nemici.</p> <div class="titoli">La vera e la falsa amicizia</div> <p><sup>5</sup>Una bocca amabile moltiplica gli amici,<br>una lingua affabile le buone relazioni.<br> <sup>6</sup>Siano molti quelli che vivono in pace con te,<br>ma tuo consigliere uno su mille.<br> <sup>7</sup>Se vuoi farti un amico, mettilo alla prova<br>e non fidarti subito di lui.<br> <sup>8</sup>C'è infatti chi è amico quando gli fa comodo,<br>ma non resiste nel giorno della tua sventura.<br> <sup>9</sup>C'è anche l'amico che si cambia in nemico<br>e scoprirà i vostri litigi a tuo disonore.<br> <sup>10</sup>C'è l'amico compagno di tavola,<br>ma non resiste nel giorno della tua sventura.<br> <sup>11</sup>Nella tua fortuna sarà un altro te stesso<br>e parlerà liberamente con i tuoi servi.<br> <sup>12</sup>Ma se sarai umiliato, si ergerà contro di te<br>e si nasconderà dalla tua presenza.<br> <sup>13</sup>Tieniti lontano dai tuoi nemici<br>e guàrdati anche dai tuoi amici.<br> <sup>14</sup>Un amico fedele è rifugio sicuro:<br>chi lo trova, trova un tesoro.<br> <sup>15</sup>Per un amico fedele non c'è prezzo,<br>non c'è misura per il suo valore.<br> <sup>16</sup>Un amico fedele è medicina che dà vita:<br>lo troveranno quelli che temono il Signore.<br> <sup>17</sup>Chi teme il Signore sa scegliere gli amici:<br>come è lui, tali saranno i suoi amici.</p> <div class="titoli">La ricerca della sapienza</div> <p><sup>18</sup>Figlio, sin dalla giovinezza ricerca l'istruzione<br>e fino alla vecchiaia troverai la sapienza.<br> <sup>19</sup>Accòstati ad essa come uno che ara e che semina,<br>e resta in attesa dei suoi buoni frutti;<br>faticherai un po' per coltivarla,<br>ma presto mangerai dei suoi prodotti.<br> <sup>20</sup>Quanto è difficile per lo stolto la sapienza!<br>L'insensato non vi si applica;<br> <sup>21</sup>per lui peserà come una pietra di prova<br>e non tarderà a gettarla via.<br> <sup>22</sup>La sapienza infatti è come dice il suo nome<br>e non si manifesta a molti.</p> <p><sup>23</sup>Ascolta, figlio, e accetta il mio pensiero,<br>e non rifiutare il mio consiglio.<br> <sup>24</sup>Introduci i tuoi piedi nei suoi ceppi,<br>il tuo collo nella sua catena.<br> <sup>25</sup>Piega la tua spalla e portala,<br>non infastidirti dei suoi legami.<br> <sup>26</sup>Avvicìnati ad essa con tutta l'anima<br>e con tutta la tua forza osserva le sue vie.<br> <sup>27</sup>Segui le sue orme, ricercala e ti si manifesterà,<br>e quando l'hai raggiunta, non lasciarla.<br> <sup>28</sup>Alla fine in essa troverai riposo<br>ed essa si cambierà per te in gioia.<br> <sup>29</sup>I suoi ceppi saranno per te una protezione potente<br>e le sue catene una veste di gloria.<br> <sup>30</sup>Un ornamento d'oro ha su di sé<br>e i suoi legami sono fili di porpora.<br> <sup>31</sup>Te ne rivestirai come di una splendida veste,<br>te ne cingerai come di una corona magnifica.</p> <p><sup>32</sup>Figlio, se lo vuoi, diventerai saggio,<br>se ci metti l'anima, sarai esperto in tutto.<br> <sup>33</sup>Se ti è caro ascoltare, imparerai,<br>se porgerai l'orecchio, sarai saggio.<br> <sup>34</sup>Frequenta le riunioni degli anziani,<br>e se qualcuno è saggio, unisciti a lui.<br> <sup>35</sup>Ascolta volentieri ogni discorso su Dio<br>e le massime sagge non ti sfuggano.<br> <sup>36</sup>Se vedi una persona saggia, va' di buon mattino da lei,<br>il tuo piede logori i gradini della sua porta.<br> <sup>37</sup>Rifletti sui precetti del Signore,<br>medita sempre sui suoi comandamenti;<br>egli renderà saldo il tuo cuore,<br>e la sapienza che desideri ti sarà data.<br></p>