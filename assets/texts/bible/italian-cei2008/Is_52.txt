<div class="titoli">Il Signore regna in Sion</div> <sup>1</sup>Svégliati, svégliati, <br>rivèstiti della tua magnificenza, Sion; <br>indossa le vesti più splendide, <br>Gerusalemme, città santa, <br>perché mai più entrerà in te <br>l'incirconciso e l'impuro. <br> <sup>2</sup>Scuotiti la polvere, àlzati, Gerusalemme schiava! <br>Si sciolgano dal collo i legami, schiava figlia di Sion! <br> <sup>3</sup>Poiché dice il Signore: «Per nulla foste venduti e sarete riscattati senza denaro». <br> <sup>4</sup>Poiché dice il Signore Dio: «In Egitto è sceso il mio popolo un tempo, per abitarvi come straniero; poi l'Assiro, senza motivo, lo ha oppresso. <sup>5</sup>Ora, che cosa faccio io qui? - oracolo del Signore. Sì, il mio popolo è stato deportato per nulla! I suoi dominatori trionfavano - oracolo del Signore - e sempre, tutti i giorni, il mio nome è stato disprezzato. <sup>6</sup>Pertanto il mio popolo conoscerà il mio nome, comprenderà in quel giorno che io dicevo: «Eccomi!»». <br> <div class="titoli">Il Signore regna in Sion</div> <p><sup>7</sup>Come sono belli sui monti<br>i piedi del messaggero che annuncia la pace,<br>del messaggero di buone notizie che annuncia la salvezza,<br>che dice a Sion: «Regna il tuo Dio».<br> <sup>8</sup>Una voce! Le tue sentinelle alzano la voce,<br>insieme esultano,<br>poiché vedono con gli occhi<br>il ritorno del Signore a Sion.<br> <sup>9</sup>Prorompete insieme in canti di gioia,<br>rovine di Gerusalemme,<br>perché il Signore ha consolato il suo popolo,<br>ha riscattato Gerusalemme.<br> <sup>10</sup>Il Signore ha snudato il suo santo braccio<br>davanti a tutte le nazioni;<br>tutti i confini della terra vedranno<br>la salvezza del nostro Dio.<br> </p> <div class="titoli">Invito a lasciare Babilonia</div> <p><sup>11</sup>Fuori, fuori, uscite di là!<br>Non toccate niente d'impuro.<br>Uscite da essa, purificatevi,<br>voi che portate gli arredi del Signore!<br> <sup>12</sup>Voi non dovrete uscire in fretta<br>né andarvene come uno che fugge,<br>perché davanti a voi cammina il Signore,<br>il Dio d'Israele chiude la vostra carovana.<br> </p> <div class="titoli">Quarto canto del Servo</div> <p><sup>13</sup>Ecco, il mio servo avrà successo,<br>sarà onorato, esaltato e innalzato grandemente.<br> <sup>14</sup>Come molti si stupirono di lui<br>- tanto era sfigurato per essere d'uomo il suo aspetto<br>e diversa la sua forma da quella dei figli dell'uomo -, <br> <sup>15</sup>così si meraviglieranno di lui molte nazioni;<br>i re davanti a lui si chiuderanno la bocca,<br>poiché vedranno un fatto mai a essi raccontato<br>e comprenderanno ciò che mai avevano udito.<br></p>