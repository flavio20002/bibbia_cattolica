<div class="titoli">Istruzioni alle vedove</div> <sup>1</sup>Non rimproverare duramente un anziano, ma esortalo come fosse tuo padre, i più giovani come fratelli, <sup>2</sup>le donne anziane come madri e le più giovani come sorelle, in tutta purezza. <br> <div class="titoli">Istruzioni alle vedove</div> <p> <sup>3</sup>Onora le vedove, quelle che sono veramente vedove; <sup>4</sup>ma se una vedova ha figli o nipoti, essi imparino prima ad adempiere i loro doveri verso quelli della propria famiglia e a contraccambiare i loro genitori: questa infatti è cosa gradita a Dio. <sup>5</sup>Colei che è veramente vedova ed è rimasta sola, ha messo la speranza in Dio e si consacra all'orazione e alla preghiera giorno e notte; <sup>6</sup>al contrario, quella che si abbandona ai piaceri, anche se vive, è già morta. <sup>7</sup>Raccomanda queste cose, perché siano irreprensibili. <sup>8</sup>Se poi qualcuno non si prende cura dei suoi cari, soprattutto di quelli della sua famiglia, costui ha rinnegato la fede ed è peggiore di un infedele.<br> <sup>9</sup>Una vedova sia iscritta nel catalogo delle vedove quando abbia non meno di sessant'anni, sia moglie di un solo uomo, <sup>10</sup>sia conosciuta per le sue opere buone: abbia cioè allevato figli, praticato l'ospitalità, lavato i piedi ai santi, sia venuta in soccorso agli afflitti, abbia esercitato ogni opera di bene. <sup>11</sup>Le vedove più giovani non accettarle, perché, quando vogliono sposarsi di nuovo, abbandonano Cristo <sup>12</sup>e si attirano così un giudizio di condanna, perché infedeli al loro primo impegno. <sup>13</sup>Inoltre, non avendo nulla da fare, si abituano a girare qua e là per le case e sono non soltanto oziose, ma pettegole e curiose, parlando di ciò che non conviene. <sup>14</sup>Desidero quindi che le più giovani si risposino, abbiano figli, governino la loro casa, per non dare ai vostri avversari alcun motivo di biasimo. <sup>15</sup>Alcune infatti si sono già perse dietro a Satana.<br> <sup>16</sup>Se qualche donna credente ha con sé delle vedove, provveda lei a loro, e il peso non ricada sulla Chiesa, perché questa possa venire incontro a quelle che sono veramente vedove.<br> </p> <div class="titoli">Esortazioni ai presbìteri</div> <p> <sup>17</sup>I presbìteri che esercitano bene la presidenza siano considerati meritevoli di un duplice riconoscimento, soprattutto quelli che si affaticano nella predicazione e nell'insegnamento. <sup>18</sup>Dice infatti la Scrittura: Non metterai la museruola al bue che trebbia, e: Chi lavora ha diritto alla sua ricompensa. <sup>19</sup>Non accettare accuse contro un presbìtero se non vi sono due o tre testimoni. <sup>20</sup>Quelli poi che risultano colpevoli, rimproverali alla presenza di tutti, perché anche gli altri abbiano timore. <sup>21</sup>Ti scongiuro davanti a Dio, a Cristo Gesù e agli angeli eletti, di osservare queste norme con imparzialità e di non fare mai nulla per favorire qualcuno. <sup>22</sup>Non aver fretta di imporre le mani ad alcuno, per non farti complice dei peccati altrui. Consèrvati puro!<br> <sup>23</sup>Non bere soltanto acqua, ma bevi un po' di vino, a causa dello stomaco e dei tuoi frequenti disturbi.<br> <sup>24</sup>I peccati di alcuni si manifestano prima del giudizio, e di altri dopo; <sup>25</sup>così anche le opere buone vengono alla luce, e quelle che non lo sono non possono rimanere nascoste.<br></p>