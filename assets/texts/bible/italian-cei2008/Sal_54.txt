<div class="titoli">Invocazione al nome di Dio</div> <p><sup>1</sup>Al maestro del coro. Per strumenti a corda. Maskil. Di Davide.<br> <sup>2</sup>Dopo che gli abitanti di Zif andarono da Saul a dirgli:<br> «Ecco, Davide se ne sta nascosto presso di noi».<br><br> <sup>3</sup>Dio, per il tuo nome salvami,<br> per la tua potenza rendimi giustizia.</p> <p><sup>4</sup>Dio, ascolta la mia preghiera,<br> porgi l'orecchio alle parole della mia bocca,</p> <p><sup>5</sup>poiché stranieri contro di me sono insorti<br> e prepotenti insidiano la mia vita;<br> non pongono Dio davanti ai loro occhi.</p> <p><sup>6</sup>Ecco, Dio è il mio aiuto,<br> il Signore sostiene la mia vita.</p> <p><sup>7</sup>Ricada il male sui miei nemici,<br> nella tua fedeltà annientali.</p> <p><sup>8</sup>Ti offrirò un sacrificio spontaneo,<br> loderò il tuo nome, Signore, perché è buono;</p> <p><sup>9</sup>da ogni angoscia egli mi ha liberato<br> e il mio occhio ha guardato dall'alto i miei nemici.</p> <p></p>