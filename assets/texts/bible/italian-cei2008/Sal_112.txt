<div class="titoli">Inno di elogio del giusto</div> <p><sup>1</sup>Alleluia.<br> <br> Beato l'uomo che teme il Signore<br> e nei suoi precetti trova grande gioia.</p> <p> <sup>2</sup>Potente sulla terra sarà la sua stirpe,<br> la discendenza degli uomini retti sarà benedetta.</p> <p><sup>3</sup>Prosperità e ricchezza nella sua casa,<br> la sua giustizia rimane per sempre.</p> <p> <sup>4</sup>Spunta nelle tenebre, luce per gli uomini retti:<br> misericordioso, pietoso e giusto.</p> <p> <sup>5</sup>Felice l'uomo pietoso che dà in prestito,<br> amministra i suoi beni con giustizia.</p> <p><sup>6</sup>Egli non vacillerà in eterno:<br> eterno sarà il ricordo del giusto.</p> <p> <sup>7</sup>Cattive notizie non avrà da temere,<br> saldo è il suo cuore, confida nel Signore.</p> <p> <sup>8</sup>Sicuro è il suo cuore, non teme,<br> finché non vedrà la rovina dei suoi nemici.</p> <p> <sup>9</sup>Egli dona largamente ai poveri,<br> la sua giustizia rimane per sempre,<br> la sua fronte s'innalza nella gloria.</p> <p><sup>10</sup>Il malvagio vede e va in collera,<br> digrigna i denti e si consuma.<br> Ma il desiderio dei malvagi va in rovina.</p> <p></p>