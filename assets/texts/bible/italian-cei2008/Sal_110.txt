<div class="titoli">Il messia, re e sacerdote</div> <p><sup>1</sup>Di Davide. Salmo.</p> <p> Oracolo del Signore al mio signore:<br> »Siedi alla mia destra<br> finché io ponga i tuoi nemici<br> a sgabello dei tuoi piedi».</p> <p><sup>2</sup>Lo scettro del tuo potere<br> stende il Signore da Sion:<br> domina in mezzo ai tuoi nemici!</p> <p><sup>3</sup>A te il principato<br> nel giorno della tua potenza <br> tra santi splendori;<br> dal seno dell'aurora,<br> come rugiada, io ti ho generato.</p> <p><sup>4</sup>Il Signore ha giurato e non si pente:<br> »Tu sei sacerdote per sempre<br> al modo di Melchìsedek».</p> <p><sup>5</sup>Il Signore è alla tua destra!<br> Egli abbatterà i re nel giorno della sua ira,</p> <p><sup>6</sup>sarà giudice fra le genti,<br> ammucchierà cadaveri,<br> abbatterà teste su vasta terra;</p> <p><sup>7</sup>lungo il cammino si disseta al torrente,<br> perciò solleva alta la testa.</p> <p></p>