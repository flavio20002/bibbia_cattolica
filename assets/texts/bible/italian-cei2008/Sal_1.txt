<div class="titoli">La beatitudine del giusto</div> <p><sup>1</sup>Beato l'uomo che non entra nel consiglio dei malvagi,<br> non resta nella via dei peccatori<br> e non siede in compagnia degli arroganti,</p> <p><sup>2</sup>ma nella legge del Signore trova la sua gioia,<br> la sua legge medita giorno e notte.</p> <p><sup>3</sup>È come albero piantato lungo corsi d'acqua,<br> che dà frutto a suo tempo:<br> le sue foglie non appassiscono<br> e tutto quello che fa, riesce bene.</p> <p><sup>4</sup>Non così, non così i malvagi,<br> ma come pula che il vento disperde;</p> <p><sup>5</sup>perciò non si alzeranno i malvagi nel giudizio<br> né i peccatori nell'assemblea dei giusti,</p> <p><sup>6</sup>poiché il Signore veglia sul cammino dei giusti,<br> mentre la via dei malvagi va in rovina.</p> <p></p>