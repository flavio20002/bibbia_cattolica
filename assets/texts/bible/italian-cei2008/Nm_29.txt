<sup>1</sup>Il settimo mese, il primo del mese, terrete una riunione sacra; non farete alcun lavoro servile. Sarà per voi il giorno dell'acclamazione con le trombe. <sup>2</sup>Offrirete in olocausto di profumo gradito al Signore un giovenco, un ariete, sette agnelli dell'anno senza difetti. <sup>3</sup>La loro oblazione sarà fior di farina impastata con olio: tre decimi per il giovenco, due decimi per l'ariete, <sup>4</sup>un decimo per ciascuno dei sette agnelli. <sup>5</sup>Offrirete inoltre un capro in sacrificio per il peccato, per compiere il rito espiatorio per voi, <sup>6</sup>oltre l'olocausto del mese con la sua oblazione e l'olocausto perenne con la sua oblazione e le loro libagioni, secondo il loro rito. Sarà un sacrificio consumato dal fuoco, profumo gradito al Signore. <br> <sup>7</sup>Il dieci di questo settimo mese terrete una riunione sacra e vi umilierete; non farete alcun lavoro <sup>8</sup>e offrirete in olocausto di profumo gradito al Signore un giovenco, un ariete, sette agnelli dell'anno senza difetti. <sup>9</sup>La loro oblazione sarà fior di farina impastata con olio: tre decimi per il giovenco, due decimi per il solo ariete, <sup>10</sup>un decimo ogni volta per ciascuno dei sette agnelli. <sup>11</sup>Offrirete inoltre un capro in sacrificio per il peccato, oltre il sacrificio per il peccato del rito espiatorio e oltre l'olocausto perenne con la sua oblazione e le loro libagioni. <br> <sup>12</sup>Il quindicesimo giorno del settimo mese terrete una riunione sacra; non farete alcun lavoro servile e celebrerete una festa in onore del Signore per sette giorni. <sup>13</sup>Offrirete in olocausto, come sacrificio consumato dal fuoco, profumo gradito al Signore, tredici giovenchi, due arieti, quattordici agnelli dell'anno senza difetti. <sup>14</sup>La loro oblazione sarà fior di farina impastata con olio: tre decimi per ciascuno dei tredici giovenchi, due decimi per ciascuno dei due arieti, <sup>15</sup>un decimo ogni volta per ciascuno dei quattordici agnelli. <sup>16</sup>Offrirete inoltre un capro in sacrificio per il peccato, oltre l'olocausto perenne, con la sua oblazione e la sua libagione. <sup>17</sup>Il secondo giorno offrirete dodici giovenchi, due arieti, quattordici agnelli dell'anno senza difetti, <sup>18</sup>con le loro oblazioni e le libagioni per i giovenchi, gli arieti e gli agnelli secondo il numero e il rito, <sup>19</sup>e un capro in sacrificio per il peccato, oltre l'olocausto perenne, la sua oblazione e le loro libagioni. <sup>20</sup>Il terzo giorno offrirete undici giovenchi, due arieti, quattordici agnelli dell'anno senza difetti, <sup>21</sup>con le loro oblazioni e le loro libagioni per i giovenchi, gli arieti e gli agnelli secondo il loro numero e il rito, <sup>22</sup>e un capro in sacrificio per il peccato, oltre l'olocausto perenne, la sua oblazione e la sua libagione. <sup>23</sup>Il quarto giorno offrirete dieci giovenchi, due arieti, quattordici agnelli dell'anno senza difetti, <sup>24</sup>con le loro offerte e le loro libagioni per i giovenchi, gli arieti e gli agnelli secondo il loro numero e il rito, <sup>25</sup>e un capro in sacrificio per il peccato, oltre l'olocausto perenne, la sua oblazione e la sua libagione. <sup>26</sup>Il quinto giorno offrirete nove giovenchi, due arieti, quattordici agnelli dell'anno senza difetti, <sup>27</sup>con le loro oblazioni e le loro libagioni per i giovenchi, gli arieti e gli agnelli secondo il loro numero e il rito, <sup>28</sup>e un capro in sacrificio per il peccato, oltre l'olocausto perenne, la sua oblazione e la sua libagione. <sup>29</sup>Il sesto giorno offrirete otto giovenchi, due arieti, quattordici agnelli dell'anno senza difetti, <sup>30</sup>con le loro oblazioni e le loro libagioni per i giovenchi, gli arieti e gli agnelli secondo il loro numero e il rito, <sup>31</sup>e un capro in sacrificio per il peccato, oltre l'olocausto perenne, la sua oblazione e la sua libagione. <sup>32</sup>Il settimo giorno offrirete sette giovenchi, due arieti, quattordici agnelli dell'anno senza difetti, <sup>33</sup>con le loro oblazioni e le loro libagioni per i giovenchi, gli arieti e gli agnelli secondo il loro numero e il rito, <sup>34</sup>e un capro in sacrificio per il peccato, oltre l'olocausto perenne, la sua oblazione e la sua libagione. <sup>35</sup>L'ottavo giorno terrete una riunione sacra; non farete alcun lavoro servile; <sup>36</sup>offrirete in olocausto, come sacrificio consumato dal fuoco, profumo gradito al Signore, un giovenco, un ariete, sette agnelli dell'anno senza difetti, <sup>37</sup>con le loro oblazioni e le loro libagioni, per il giovenco, l'ariete e gli agnelli secondo il loro numero e il rito, <sup>38</sup>e un capro in sacrificio per il peccato, oltre l'olocausto perenne, la sua oblazione e la sua libagione. <br> <sup>39</sup>Questi sono i sacrifici che offrirete al Signore nelle vostre solennità, oltre i vostri voti e le vostre offerte spontanee, si tratti dei vostri olocausti o delle vostre oblazioni o delle vostre libagioni o dei vostri sacrifici di comunione»». <br> <p></p>