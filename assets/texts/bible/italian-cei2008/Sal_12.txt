<div class="titoli">Contro la menzogna e l'arroganza</div> <p><sup>1</sup>Al maestro del coro. Sull'ottava. Salmo. Di Davide.<br><br> <sup>2</sup>Salvami, Signore! Non c'è più un uomo giusto;<br> sono scomparsi i fedeli tra i figli dell'uomo.</p> <p><sup>3</sup>Si dicono menzogne l'uno all'altro,<br> labbra adulatrici parlano con cuore doppio.</p> <p><sup>4</sup>Recida il Signore le labbra adulatrici,<br> la lingua che vanta imprese grandiose,</p> <p><sup>5</sup>quanti dicono: «Con la nostra lingua siamo forti,<br> le nostre labbra sono con noi:<br> chi sarà il nostro padrone?».</p> <p><sup>6</sup>«Per l'oppressione dei miseri e il gemito dei poveri,<br> ecco, mi alzerò - dice il Signore -;<br> metterò in salvo chi è disprezzato».</p> <p><sup>7</sup>Le parole del Signore sono parole pure,<br> argento separato dalle scorie nel crogiuolo,<br> raffinato sette volte.</p> <p><sup>8</sup>Tu, o Signore, le manterrai,<br> ci proteggerai da questa gente, per sempre,</p> <p><sup>9</sup>anche se attorno si aggirano i malvagi<br> e cresce la corruzione in mezzo agli uomini.</p> <p></p>