<div class="titoli">Nuovo matrimonio di Osea</div> <p><sup>1</sup>Il Signore mi disse: «Va' ancora, ama la tua donna: è amata dal marito ed è adultera, come il Signore ama i figli d'Israele ed essi si rivolgono ad altri dèi e amano le schiacciate d'uva».<br> <sup>2</sup>Io me l'acquistai per quindici pezzi d'argento e un <i>homer</i> e mezzo d'orzo <sup>3</sup>e le dissi: «Per molti giorni starai con me, non ti prostituirai e non sarai di alcun uomo; così anch'io mi comporterò con te». <sup>4</sup>Poiché per molti giorni staranno i figli d'Israele senza re e senza capo, senza sacrificio e senza stele, senza <i>efod</i> e senza <i>terafìm.</i> <sup>5</sup>Poi torneranno i figli d'Israele, e cercheranno il Signore, loro Dio, e Davide, loro re, e trepidi si volgeranno al Signore e ai suoi beni, alla fine dei giorni.<br></p>