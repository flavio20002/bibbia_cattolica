<div class="titoli">Organizzazione delle classi dei portinai</div> <p><sup>1</sup>Quanto alle classi dei portieri, per i Coriti vi era Meselemia, figlio di Cori, dei figli di Asaf. <sup>2</sup>Figli di Meselemia: Zaccaria il primogenito, Iediaèl il secondo, Zebadia il terzo, Iatnièl il quarto, <sup>3</sup>Elam il quinto, Giovanni il sesto, Elioenài il settimo. <sup>4</sup>Figli di Obed-Edom: Semaià il primogenito, Iozabàd il secondo, Iòach il terzo, Sacar il quarto, Netanèl il quinto, <sup>5</sup>Ammièl il sesto, Ìssacar il settimo, Peulletài l'ottavo, poiché Dio l'aveva benedetto.<br> <sup>6</sup>A Semaià, suo figlio, nacquero figli che dominavano nel loro casato perché erano uomini valorosi. <sup>7</sup>Figli di Semaià: Otnì, Raffaele, Obed, Elzabàd con i suoi fratelli, uomini valorosi, Eliu e Semachia. <sup>8</sup>Tutti costoro erano discendenti di Obed-Edom. Essi e i loro figli e i loro fratelli, uomini valorosi, erano in forza per il servizio. Per Obed-Edom: sessantadue in tutto. <sup>9</sup>Meselemia aveva figli e fratelli, tutti uomini valorosi: diciotto in tutto. <sup>10</sup>Figli di Cosa, dei discendenti di Merarì: Simrì, il capo; non era primogenito, ma suo padre lo aveva costituito capo. <sup>11</sup>Chelkia era il secondo, Tebalia il terzo, Zaccaria il quarto. Totale dei figli e fratelli di Cosa: tredici.<br> <sup>12</sup>Queste classi di portieri, cioè i capigruppo, avevano l'incarico, come i loro fratelli, di servire nel tempio del Signore. <sup>13</sup>Gettarono le sorti, tanto il piccolo quanto il grande, secondo i loro casati, per ciascuna porta.<br> <sup>14</sup>Per il lato orientale la sorte toccò a Selemia; a Zaccaria, suo figlio, consigliere assennato, per sorteggio toccò il lato settentrionale, <sup>15</sup>a Obed-Edom quello meridionale, ai suoi figli toccarono i magazzini. <sup>16</sup>Il lato occidentale con la porta Sallèchet, sulla via della salita, toccò a Suppìm e a Cosa. Un posto di guardia era accanto all'altro. <sup>17</sup>Per il lato orientale erano incaricati sei uomini ogni giorno, per il lato settentrionale quattro al giorno, per quello meridionale quattro al giorno, per ogni magazzino due. <sup>18</sup>Alla loggia a occidente, ce n'erano quattro per la strada e due per la loggia. <sup>19</sup>Queste le classi dei portieri per i figli di Core e per i figli di Merarì.<br> </p> <div class="titoli">Supplementi: organizzazione dei leviti</div> <p><sup>20</sup>I leviti, loro fratelli, addetti alla sorveglianza dei tesori del tempio di Dio e dei tesori delle cose consacrate, <sup>21</sup>erano figli di Ladan, Ghersoniti secondo la linea di Ladan. Capi dei casati di Ladan, il Ghersonita, erano gli Iechieliti. <sup>22</sup>Gli Iechieliti Zetam e Gioele, suo fratello, erano addetti ai tesori del tempio del Signore.<br> <sup>23</sup>Fra i discendenti di Amram, di Isar, di Ebron e di Uzzièl, <sup>24</sup>Subaèl, figlio di Ghersom, figlio di Mosè, era sovrintendente dei tesori. <sup>25</sup>Suoi fratelli, nella linea di Elièzer, erano suo figlio Recabia, di cui fu figlio Isaia, di cui fu figlio Ioram, di cui fu figlio Zikrì, di cui fu figlio Selomìt. <sup>26</sup>Questo Selomìt con i suoi fratelli era addetto ai tesori delle cose consacrate, che il re Davide, i capi di casato, i comandanti di migliaia e di centinaia e i comandanti dell'esercito <sup>27</sup>avevano consacrato, prendendole dal bottino di guerra e da altre prede, per la manutenzione del tempio del Signore. <sup>28</sup>Inoltre c'erano tutte le cose consacrate dal veggente Samuele, da Saul, figlio di Kis, da Abner, figlio di Ner, e da Ioab, figlio di Seruià; tutte queste cose consacrate dipendevano da Selomìt e dai suoi fratelli.<br> <sup>29</sup>Fra i discendenti di Isar, Chenania e i suoi figli erano addetti agli affari esterni d'Israele come scribi e giudici. <sup>30</sup>Fra i discendenti di Ebron, Casabia e i suoi fratelli, uomini valorosi, in numero di millesettecento, erano addetti alla sorveglianza d'Israele, dal lato occidentale del Giordano, per il culto del Signore e al servizio del re. <sup>31</sup>Fra i discendenti di Ebron c'era Ieria, il capo degli Ebroniti, secondo le loro generazioni e i loro casati; nell'anno quarantesimo del regno di Davide si fecero ricerche e fra loro si trovarono uomini valorosi a Iazer di Gàlaad. <sup>32</sup>Tra i fratelli di Ieria, uomini valorosi, c'erano duemilasettecento capi di casato. Il re Davide diede a costoro autorità sui Rubeniti, sui Gaditi e su metà della tribù di Manasse per tutte le questioni riguardanti Dio e quelle riguardanti il re.<br></p>