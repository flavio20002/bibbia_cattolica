<div class="titoli">Liste di ricapitolazione</div> <p><sup>1</sup>I capi del popolo si stabilirono a Gerusalemme; il resto del popolo tirò a sorte per far venire uno su dieci ad abitare a Gerusalemme, la città santa, e nove nelle altre città. <sup>2</sup>Il popolo benedisse quanti si erano offerti spontaneamente per abitare a Gerusalemme. <sup>3</sup>Questi sono i capi della provincia che si stabilirono a Gerusalemme, mentre nelle città di Giuda si stabilirono nelle rispettive città, ognuno nella sua proprietà, Israeliti, sacerdoti, leviti, oblati e i figli degli schiavi di Salomone.<br> <sup>4</sup>A Gerusalemme si stabilirono figli di Giuda e figli di Beniamino.<br>Dei figli di Giuda: Ataià, figlio di Ozia, figlio di Zaccaria, figlio di Amaria, figlio di Sefatia, figlio di Maalalèl, dei figli di Peres; <sup>5</sup>Maasia, figlio di Baruc, figlio di Col-Cozè, figlio di Cazaià, figlio di Adaià, figlio di Ioiarìb, figlio di Zaccaria, figlio del Silonita. <sup>6</sup>Totale dei figli di Peres che si stabilirono a Gerusalemme: quattrocentosessantotto, uomini valorosi.<br> <sup>7</sup>Questi sono i figli di Beniamino: Sallu, figlio di Mesullàm, figlio di Ioed, figlio di Pedaià, figlio di Kolaià, figlio di Maasia, figlio di Itièl, figlio di Isaia <sup>8</sup>e, dopo di lui, Gabbài, Sallài: novecentoventotto. <sup>9</sup>Gioele, figlio di Zicrì, era prefetto su di loro e Giuda, figlio di Assenuà, era il secondo sulla città.<br> <sup>10</sup>Dei sacerdoti: Iedaià, figlio di Ioiarìb, Iachin, <sup>11</sup>Seraià, figlio di Chelkia, figlio di Mesullàm, figlio di Sadoc, figlio di Meraiòt, figlio di Achitùb, preposto del tempio di Dio, <sup>12</sup>e i loro fratelli addetti al lavoro del tempio, in numero di ottocentoventidue; Adaià, figlio di Ierocàm, figlio di Pelalia, figlio di Amsì, figlio di Zaccaria, figlio di Pascur, figlio di Malchia, <sup>13</sup>e i suoi fratelli, preposti di casato, in numero di duecentoquarantadue; Amassài, figlio di Azarèl, figlio di Aczài, figlio di Mesillemòt, figlio di Immer, <sup>14</sup>e i loro fratelli, uomini valorosi, in numero di centoventotto; Zabdièl, figlio di Ghedolìm, era prefetto su di loro.<br> <sup>15</sup>Dei leviti: Semaià, figlio di Cassub, figlio di Azrikàm, figlio di Casabia, figlio di Bunnì; <sup>16</sup>Sabbetài e Iozabàd al servizio esterno del tempio, fra i capi dei leviti; <sup>17</sup>Mattania, figlio di Mica, figlio di Zabdì, figlio di Asaf, il capo che iniziava intonando la preghiera, e Bakbukia, secondo tra i suoi fratelli; Abda, figlio di Sammùa, figlio di Galal, figlio di Iedutùn. <sup>18</sup>Totale dei leviti nella città santa: duecentoottantaquattro.<br> <sup>19</sup>Portieri: Akkub, Talmon e i loro fratelli, custodi delle porte: centosettantadue.<br> <sup>20</sup>Il resto d'Israele, dei sacerdoti e dei leviti si stabilì in tutte le città di Giuda, ognuno nella sua eredità.<br> <sup>21</sup>Gli oblati si stabilirono sull'Ofel, con Sica e Ghispa alla testa degli oblati. <sup>22</sup>Il prefetto dei leviti a Gerusalemme era Uzzì, figlio di Banì, figlio di Casabia, figlio di Mattania, figlio di Mica, dei figli di Asaf, i cantori per il servizio del tempio di Dio; <sup>23</sup>vi era infatti una disposizione del re a loro riguardo e un ordine per i cantori, prescrizione per ogni giorno.<br> <sup>24</sup>Petachia, figlio di Mesezabèl, dei figli di Zerach, figlio di Giuda, suppliva il re per tutti gli affari del popolo.<br> <sup>25</sup>Nei villaggi delle campagne, alcuni figli di Giuda si stabilirono a Kiriat-Arbà e nelle sue dipendenze, a Dibon e nelle sue dipendenze, a Iekabseèl e nei suoi villaggi, <sup>26</sup>a Iesua, a Moladà, a Bet-Pelet, <sup>27</sup>a Casar-Sual, a Bersabea e nelle sue dipendenze, <sup>28</sup>a Siklag, a Meconà e nelle sue dipendenze, <sup>29</sup>a En-Rimmon, a Sorea, a Iarmut, <sup>30</sup>a Zanòach, ad Adullàm e nei loro villaggi, a Lachis e nelle sue campagne, ad Azekà e nelle sue dipendenze. Si insediarono da Bersabea fino alla valle di Innòm. <br> <sup>31</sup>I figli di Beniamino si stabilirono a Gheba, Micmas, Aià, Betel e sue dipendenze, <sup>32</sup>ad Anatòt, Nob, Anania, <sup>33</sup>Asor, Rama, Ghittàim, <sup>34</sup>Adid, Seboìm, Neballat, <sup>35</sup>Lod e Ono, nella valle degli Artigiani. <br> <sup>36</sup>Dei leviti parte si stabilì con Giuda, parte con Beniamino.<br></p>