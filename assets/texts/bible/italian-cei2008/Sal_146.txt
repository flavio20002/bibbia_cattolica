<div class="titoli">Invito a confidare nel Signore</div> <p><sup>1</sup>Alleluia.<br> <br> Loda il Signore, anima mia:</p> <p><sup>2</sup>loderò il Signore finché ho vita,<br> canterò inni al mio Dio finché esisto.</p> <p><sup>3</sup>Non confidate nei potenti,<br> in un uomo che non può salvare.</p> <p><sup>4</sup>Esala lo spirito e ritorna alla terra:<br> in quel giorno svaniscono tutti i suoi disegni.</p> <p><sup>5</sup>Beato chi ha per aiuto il Dio di Giacobbe:<br> la sua speranza è nel Signore suo Dio,</p> <p><sup>6</sup>che ha fatto il cielo e la terra,<br> il mare e quanto contiene,<br> che rimane fedele per sempre,</p> <p><sup>7</sup>rende giustizia agli oppressi,<br> dà il pane agli affamati.<br> Il Signore libera i prigionieri,</p> <p><sup>8</sup>il Signore ridona la vista ai ciechi,<br> il Signore rialza chi è caduto,<br> il Signore ama i giusti,</p> <p><sup>9</sup>il Signore protegge i forestieri,<br> egli sostiene l'orfano e la vedova,<br> ma sconvolge le vie dei malvagi.</p> <p><sup>10</sup>Il Signore regna per sempre,<br> il tuo Dio, o Sion, di generazione in generazione.</p> <p> Alleluia.</p> <p></p>