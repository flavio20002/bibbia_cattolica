<div class="titoli">La preghiera per la pioggia</div> <p><sup>1</sup>Chiedete al Signore la pioggia tardiva di primavera;<br>è il Signore che forma i nembi,<br>egli riversa pioggia abbondante,<br>dona all'uomo il pane,<br>a ognuno l'erba dei campi.<br> <sup>2</sup>Poiché i<i>terafìm</i> dicono menzogne,<br>gli indovini vedono il falso,<br>raccontano sogni fallaci,<br>danno vane consolazioni:<br>perciò vagano come un gregge,<br>sono oppressi, perché senza pastore.<br> </p> <div class="titoli">Il Signore visiterà il suo popolo</div> <p><sup>3</sup>Contro i pastori divampa il mio sdegno<br>e contro i montoni dirigo lo sguardo,<br>poiché il Signore degli eserciti visiterà il suo gregge<br>e ne farà come un cavallo splendido in battaglia.<br> <sup>4</sup>Da lui uscirà la pietra d'angolo,<br>da lui il piolo, da lui l'arco di guerra,<br>da lui tutti quanti i condottieri.<br> <sup>5</sup>Saranno come prodi che calpestano<br>il fango delle strade in battaglia.<br>Combatteranno, perché il Signore è con loro,<br>e rimarranno confusi coloro che cavalcano i destrieri.<br> <sup>6</sup>Io rafforzerò la casa di Giuda<br>e renderò vittoriosa la casa di Giuseppe:<br>li ricondurrò, poiché ne ho avuto pietà;<br>saranno come se non li avessi mai ripudiati,<br>poiché io sono il Signore, loro Dio,<br>e li esaudirò.<br> <sup>7</sup>Saranno come un eroe quelli di Èfraim,<br>gioirà il loro cuore come inebriato dal vino,<br>i loro figli vedranno e gioiranno<br>e il loro cuore esulterà nel Signore.<br> <sup>8</sup>Con un fischio li chiamerò a raccolta,<br>quando li avrò riscattati,<br>e saranno numerosi come prima.<br> <sup>9</sup>Dopo che li avrò dispersi fra i popoli,<br>nelle regioni remote si ricorderanno di me,<br>vi alleveranno figli e torneranno.<br> <sup>10</sup>Li farò ritornare dalla terra d'Egitto,<br>li raccoglierò dall'Assiria,<br>per ricondurli nella terra di Gàlaad e del Libano,<br>e non basterà per loro lo spazio.<br> <sup>11</sup>Attraverseranno il mare d'Egitto,<br>percuoteranno le onde del mare,<br>saranno inariditi i gorghi del Nilo.<br>Sarà abbattuto l'orgoglio dell'Assiria<br>e rimosso lo scettro d'Egitto.<br> <sup>12</sup>Li renderò forti nel Signore<br>e cammineranno nel suo nome».<br>Oracolo del Signore.<br></p>