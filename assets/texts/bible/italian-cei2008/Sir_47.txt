<div class="titoli">Natan e Davide</div> <p><sup>1</sup>Dopo di lui sorse Natan,<br>per profetizzare nei giorni di Davide.<br> <sup>2</sup>Come dal sacrificio di comunione si preleva il grasso,<br>così Davide fu scelto tra i figli d'Israele.<br> <sup>3</sup>Egli scherzò con leoni come con capretti,<br>con gli orsi come con agnelli.<br> <sup>4</sup>Nella sua giovinezza non ha forse ucciso il gigante<br>e cancellato l'ignominia dal popolo,<br>alzando la mano con la pietra nella fionda<br>e abbattendo la tracotanza di Golia?<br> <sup>5</sup>Egli aveva invocato il Signore, l'Altissimo,<br>che concesse alla sua destra la forza<br>di eliminare un potente guerriero<br>e innalzare la potenza del suo popolo.<br> <sup>6</sup>Così lo esaltarono per i suoi diecimila,<br>lo lodarono nelle benedizioni del Signore<br>offrendogli un diadema di gloria.<br> <sup>7</sup>Egli infatti sterminò i nemici all'intorno<br>e annientò i Filistei, suoi avversari;<br>distrusse la loro potenza fino ad oggi.<br> <sup>8</sup>In ogni sua opera celebrò il Santo,<br>l'Altissimo, con parole di lode;<br>cantò inni a lui con tutto il suo cuore<br>e amò colui che lo aveva creato.<br> <sup>9</sup>Introdusse musici davanti all'altare<br>e con i loro suoni rese dolci le melodie.<br> Ogni giorno essi eseguono le loro musiche.<br> <sup>10</sup>Conferì splendore alle feste,<br>abbellì i giorni festivi fino alla perfezione,<br>facendo lodare il nome santo del Signore<br>ed echeggiare fin dal mattino il santuario.<br> <sup>11</sup>Il Signore perdonò i suoi peccati,<br>innalzò la sua potenza per sempre,<br>gli concesse un'alleanza regale<br>e un trono di gloria in Israele.</p> <div class="titoli">Salomone</div> <p><sup>12</sup>Dopo di lui sorse un figlio saggio,<br>che, grazie a lui, abitò in un vasto territorio.<br> <sup>13</sup>Salomone regnò nei giorni di pace,<br>per lui Dio concesse tranquillità all'intorno,<br>perché costruisse una casa per il suo nome<br>e preparasse un santuario per sempre.<br> <sup>14</sup>Come fosti saggio nella tua giovinezza<br>e fosti colmo d'intelligenza come un fiume!<br> <sup>15</sup>La tua fama ricoprì la terra,<br>che tu riempisti di sentenze difficili.<br> <sup>16</sup>Il tuo nome giunse lontano, fino alle isole,<br>e fosti amato nella tua pace.<br> <sup>17</sup>Per i canti, i proverbi, le sentenze<br>e per i responsi ti ammirarono i popoli.<br> <sup>18</sup>Nel nome del Signore Dio,<br>che è chiamato Dio d'Israele,<br>hai accumulato l'oro come stagno,<br>hai ammassato l'argento come piombo.<br> <sup>19</sup>Ma hai steso i tuoi fianchi accanto alle donne<br>e ne fosti dominato nel tuo corpo.<br> <sup>20</sup>Hai macchiato la tua gloria<br>e hai profanato la tua discendenza,<br>così da attirare l'ira divina sui tuoi figli<br>ed essere colpito per la tua stoltezza.<br> <sup>21</sup>Perciò fu diviso in due il tuo dominio<br>e da Èfraim ebbe inizio un regno ribelle.<br> <sup>22</sup>Ma il Signore non ha rinnegato la sua misericordia,<br>non ha lasciato cadere nessuna delle sue parole.<br>Non ha fatto perire la posterità del suo eletto<br>e non ha distrutto la stirpe di colui che lo aveva amato.<br>Egli concesse un resto a Giacobbe<br>e a Davide un germoglio nato da lui.</p> <div class="titoli">Roboamo e Geroboamo</div> <p><sup>23</sup>Salomone andò a riposare con i suoi padri<br>e dopo di sé lasciò un discendente,<br>stoltezza del popolo e privo di senno,<br>Roboamo, che si alienò il popolo con le sue decisioni,<br>e Geroboamo, figlio di Nabat, che indusse Israele a peccare<br>e aprì a Èfraim la via del peccato.<br> <sup>24</sup>Le loro colpe si moltiplicarono<br>tanto da farli esiliare dal proprio paese.<br> <sup>25</sup>Essi commisero ogni genere di malvagità,<br>finché non giunse su di loro la vendetta.<br></p>