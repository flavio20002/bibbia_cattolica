<div class="titoli">Implorazione a Dio</div> <p><sup>1</sup>Al maestro del coro. Salmo. Di Davide.<br><br> <sup>2</sup>Fino a quando, Signore, continuerai a dimenticarmi?<br> Fino a quando mi nasconderai il tuo volto?</p> <p><sup>3</sup>Fino a quando nell'anima mia addenserò pensieri,<br> tristezza nel mio cuore tutto il giorno?<br> Fino a quando su di me prevarrà il mio nemico?</p> <p><sup>4</sup>Guarda, rispondimi, Signore, mio Dio,<br> conserva la luce ai miei occhi,<br> perché non mi sorprenda il sonno della morte,</p> <p><sup>5</sup>perché il mio nemico non dica: «L'ho vinto!»<br> e non esultino i miei avversari se io vacillo.</p> <p><sup>6</sup>Ma io nella tua fedeltà ho confidato;<br> esulterà il mio cuore nella tua salvezza,<br> canterò al Signore, che mi ha beneficato.</p> <p></p>