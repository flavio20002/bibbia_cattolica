<div class="titoli">Saluto</div> <p><sup>1</sup>Io, il Presbìtero, alla Signora eletta da Dio e ai suoi figli, che amo nella verità, e non io soltanto, ma tutti quelli che hanno conosciuto la verità, <sup>2</sup>a causa della verità che rimane in noi e sarà con noi in eterno: <sup>3</sup>grazia, misericordia e pace saranno con noi da parte di Dio Padre e da parte di Gesù Cristo, Figlio del Padre, nella verità e nell'amore.<br> </p> <div class="titoli">Camminare nella verità</div> <p><sup>4</sup>Mi sono molto rallegrato di aver trovato alcuni tuoi figli che camminano nella verità, secondo il comandamento che abbiamo ricevuto dal Padre. <sup>5</sup>E ora prego te, o Signora, non per darti un comandamento nuovo, ma quello che abbiamo avuto da principio: che ci amiamo gli uni gli altri. <sup>6</sup>Questo è l'amore: camminare secondo i suoi comandamenti. Il comandamento che avete appreso da principio è questo: camminate nell'amore.<br> </p> <div class="titoli">I falsi maestri</div> <p><sup>7</sup>Sono apparsi infatti nel mondo molti seduttori, che non riconoscono Gesù venuto nella carne. Ecco il seduttore e l'anticristo! <sup>8</sup>Fate attenzione a voi stessi per non rovinare quello che abbiamo costruito e per ricevere una ricompensa piena. <sup>9</sup>Chi va oltre e non rimane nella dottrina del Cristo, non possiede Dio. Chi invece rimane nella dottrina, possiede il Padre e il Figlio. <sup>10</sup>Se qualcuno viene a voi e non porta questo insegnamento, non ricevetelo in casa e non salutatelo, <sup>11</sup>perché chi lo saluta partecipa alle sue opere malvagie.<br> </p> <div class="titoli">Conclusione</div> <p class="rientrato"><sup>12</sup>Molte cose avrei da scrivervi, ma non ho voluto farlo con carta e inchiostro; spero tuttavia di venire da voi e di poter parlare a viva voce, perché la nostra gioia sia piena.<br> <sup>13</sup>Ti salutano i figli della tua sorella, l'eletta.</p>