<div class="titoli">Organizzazione delle classi dei cantori</div> <p><sup>1</sup>Quindi Davide, insieme con i comandanti dell'esercito, separò per il servizio i figli di Asaf, di Eman e di Idutùn, che profetavano con cetre, arpe e cimbali. Ed ecco il numero di questi uomini, incaricati di tale attività.<br> <sup>2</sup>Per i figli di Asaf: Zaccur, Giuseppe, Netania, Asarela; i figli di Asaf erano sotto la direzione di Asaf, che eseguiva la musica secondo le istruzioni del re.<br> <sup>3</sup>Per Iedutùn, i figli di Iedutùn: Godolia, Serì, Isaia, Simei, Casabia, Mattitia: sei, sotto la direzione del loro padre Iedutùn, che cantava sulla cetra ed eseguiva musica per celebrare e lodare il Signore.<br> <sup>4</sup>Per Eman, i figli di Eman: Bukkia, Mattania, Uzzièl, Sebuèl, Ierimòt, Anania, Anàni, Eliata, Ghiddalti, Romàmti-Ezer, Iosbekasa, Malloti, Otir, Macaziòt. <sup>5</sup>Tutti costoro erano figli di Eman, veggente del re, secondo la promessa di Dio di esaltare la sua potenza. Dio infatti concesse a Eman quattordici figli e tre figlie. <sup>6</sup>Tutti costoro, sotto la direzione del loro padre, cantavano nel tempio del Signore con cimbali, arpe e cetre, per il servizio del tempio di Dio, agli ordini del re. <sup>7</sup>Il numero di costoro, insieme con i fratelli, esperti nel canto del Signore, tutti maestri, era di duecentoottantotto. <sup>8</sup>Per i loro turni di servizio furono sorteggiati i piccoli come i grandi, i maestri come i discepoli.<br> <sup>9</sup>La prima sorte toccò, per Asaf, a Giuseppe; secondo fu Godolia, con i fratelli e i figli: dodici; <sup>10</sup>terzo Zaccur, con i figli e i fratelli: dodici; <sup>11</sup>quarto Isrì, con i figli e i fratelli: dodici; <sup>12</sup>quinto Netania, con i figli e i fratelli: dodici; <sup>13</sup>sesto Bukkia, con i figli e i fratelli: dodici; <sup>14</sup>settimo Iesarela, con i figli e i fratelli: dodici; <sup>15</sup>ottavo Isaia, con i figli e i fratelli: dodici; <sup>16</sup>nono Mattania, con i figli e i fratelli: dodici; <sup>17</sup>decimo Simei, con i figli e i fratelli: dodici; <sup>18</sup>undicesimo Azarèl, con i figli e i fratelli: dodici; <sup>19</sup>dodicesimo Casabia, con i figli e i fratelli: dodici; <sup>20</sup>tredicesimo Subaèl, con i figli e i fratelli: dodici; <sup>21</sup>quattordicesimo Mattitia, con i figli e i fratelli: dodici; <sup>22</sup>quindicesimo Ieremòt, con i figli e i fratelli: dodici; <sup>23</sup>sedicesimo Anania, con i figli e i fratelli: dodici; <sup>24</sup>diciassettesimo Iosbekasa, con i figli e i fratelli: dodici; <sup>25</sup>diciottesimo Anàni, con i figli e i fratelli: dodici; <sup>26</sup>diciannovesimo Malloti, con i figli e i fratelli: dodici; <sup>27</sup>ventesimo Eliata, con i figli e i fratelli: dodici; <sup>28</sup>ventunesimo Otir, con i figli e i fratelli: dodici; <sup>29</sup>ventiduesimo Ghiddalti, con i figli e i fratelli: dodici; <sup>30</sup>ventitreesimo Macaziòt, con i figli e i fratelli: dodici; <sup>31</sup>ventiquattresimo Romàmti-Ezer, con i figli e i fratelli: dodici.<br></p>