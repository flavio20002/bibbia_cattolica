<div class="titoli">I Patriarchi antidiluviani</div> <p><sup>1</sup>Questo è il libro della discendenza di Adamo. Nel giorno in cui Dio creò l'uomo, lo fece a somiglianza di Dio; <sup>2</sup>maschio e femmina li creò, li benedisse e diede loro il nome di uomo nel giorno in cui furono creati. <sup>3</sup>Adamo aveva centotrenta anni quando generò un figlio a sua immagine, secondo la sua somiglianza, e lo chiamò Set. <sup>4</sup>Dopo aver generato Set, Adamo visse ancora ottocento anni e generò figli e figlie. <sup>5</sup>L'intera vita di Adamo fu di novecentotrenta anni; poi morì. <br> <sup>6</sup>Set aveva centocinque anni quando generò Enos; <sup>7</sup>dopo aver generato Enos, Set visse ancora ottocentosette anni e generò figli e figlie. <sup>8</sup>L'intera vita di Set fu di novecentododici anni; poi morì. <br> <sup>9</sup>Enos aveva novanta anni quando generò Kenan; <sup>10</sup>Enos, dopo aver generato Kenan, visse ancora ottocentoquindici anni e generò figli e figlie. <sup>11</sup>L'intera vita di Enos fu di novecentocinque anni; poi morì. <br> <sup>12</sup>Kenan aveva settanta anni quando generò Maalalèl; <sup>13</sup>Kenan, dopo aver generato Maalalèl, visse ancora ottocentoquaranta anni e generò figli e figlie. <sup>14</sup>L'intera vita di Kenan fu di novecentodieci anni; poi morì. <br> <sup>15</sup>Maalalèl aveva sessantacinque anni quando generò Iered; <sup>16</sup>Maalalèl, dopo aver generato Iered, visse ancora ottocentotrenta anni e generò figli e figlie. <sup>17</sup>L'intera vita di Maalalèl fu di ottocentonovantacinque anni; poi morì. <br> <sup>18</sup>Iered aveva centosessantadue anni quando generò Enoc; <sup>19</sup>Iered, dopo aver generato Enoc, visse ancora ottocento anni e generò figli e figlie. <sup>20</sup>L'intera vita di Iered fu di novecentosessantadue anni; poi morì. <br> <sup>21</sup>Enoc aveva sessantacinque anni quando generò Matusalemme. <sup>22</sup>Enoc camminò con Dio; dopo aver generato Matusalemme, visse ancora per trecento anni e generò figli e figlie. <sup>23</sup>L'intera vita di Enoc fu di trecentosessantacinque anni. <sup>24</sup>Enoc camminò con Dio, poi scomparve perché Dio l'aveva preso. <br> <sup>25</sup>Matusalemme aveva centoottantasette anni quando generò Lamec; <sup>26</sup>Matusalemme, dopo aver generato Lamec, visse ancora settecentoottantadue anni e generò figli e figlie. <sup>27</sup>L'intera vita di Matusalemme fu di novecentosessantanove anni; poi morì. <br> <sup>28</sup>Lamec aveva centoottantadue anni quando generò un figlio <sup>29</sup>e lo chiamò Noè, dicendo: «Costui ci consolerà del nostro lavoro e della fatica delle nostre mani, a causa del suolo che il Signore ha maledetto». <sup>30</sup>Lamec, dopo aver generato Noè, visse ancora cinquecentonovantacinque anni e generò figli e figlie. <sup>31</sup>L'intera vita di Lamec fu di settecentosettantasette anni; poi morì. <br> <sup>32</sup>Noè aveva cinquecento anni quando generò Sem, Cam e Iafet. <br> </p><p></p>