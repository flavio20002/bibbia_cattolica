<div class="titoli">IL GIORNO DEL SIGNORE E LA RESTAURAZIONE D'ISRAELE</div> <div class="titoli">Effusione dello spirito di Dio</div> <p><sup>1</sup>Dopo questo,<br>io effonderò il mio spirito<br>sopra ogni uomo<br>e diverranno profeti i vostri figli e le vostre figlie;<br>i vostri anziani faranno sogni,<br>i vostri giovani avranno visioni.<br> <sup>2</sup>Anche sopra gli schiavi e sulle schiave<br>in quei giorni effonderò il mio spirito.<br> <sup>3</sup>Farò prodigi nel cielo e sulla terra,<br>sangue e fuoco e colonne di fumo.<br> <sup>4</sup>Il sole si cambierà in tenebre<br>e la luna in sangue,<br>prima che venga il giorno del Signore,<br>grande e terribile.<br> <sup>5</sup>Chiunque invocherà il nome del Signore,<br>sarà salvato,<br>poiché sul monte Sion e in Gerusalemme<br>vi sarà la salvezza,<br>come ha detto il Signore,<br>anche per i superstiti<br>che il Signore avrà chiamato.<br></p>