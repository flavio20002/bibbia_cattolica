<div class="titoli">Azioni di cui ci si può vantare</div> <sup>1a</sup>di ripetere quanto hai udito <br> e di rivelare parole segrete. <br> Allora saprai veramente che cos'è la vergogna <br> e incontrerai favore presso ogni uomo. <div class="titoli">Azioni di cui ci si può vantare</div> <p><sup>1b</sup>Delle cose seguenti non ti vergognare <br> e non peccare per rispetto umano:<br> <sup>2</sup>della legge dell'Altissimo e dell'alleanza,<br>della sentenza che giustifica l'empio,<br> <sup>3</sup>dei conti con il socio e con i compagni di viaggio,<br>di dare agli altri l'eredità che spetta loro,<br> <sup>4</sup>dell'esattezza della bilancia e dei pesi,<br>di fare acquisti, grandi o piccoli che siano,<br> <sup>5</sup>della contrattazione sul prezzo dei commercianti,<br>della frequente correzione dei figli<br>e di far sanguinare i fianchi di uno schiavo pigro.<br> <sup>6</sup>Con una moglie malvagia è opportuno il sigillo,<br>dove ci sono troppe mani usa la chiave.<br> <sup>7</sup>Qualunque cosa depositi, contala e pesala,<br>il dare e l'avere sia tutto per iscritto.<br> <sup>8</sup>Non vergognarti di correggere l'insensato e lo stolto<br>e il vecchio molto avanti negli anni accusato di fornicazione;<br>così sarai veramente assennato<br>e approvato da ogni vivente.</p> <div class="titoli">Precauzioni per le figlie</div> <p><sup>9</sup>Per il padre una figlia è un'inquietudine segreta,<br>il pensiero di lei allontana il sonno:<br>nella sua giovinezza, perché non sfiorisca,<br>una volta accasata, perché non sia ripudiata,<br> <sup>10</sup>finché è vergine, perché non sia sedotta<br>e resti incinta nella casa paterna,<br>quando è maritata, perché non cada in colpa,<br>quando è accasata, perché non sia sterile.<br> <sup>11</sup>Su una figlia ribelle rafforza la vigilanza,<br>perché non ti renda scherno dei nemici,<br>motivo di chiacchiere in città e di rimprovero fra la gente,<br>così da farti vergognare davanti a tutti.<br> <sup>12</sup>Non considerare nessuno solo per la sua bellezza<br>e non sederti insieme con le donne,<br> <sup>13</sup>perché dagli abiti esce fuori la tignola<br>e dalla donna malizia di donna.<br> <sup>14</sup>Meglio la cattiveria di un uomo che la compiacenza di una donna,<br>una donna impudente è un obbrobrio.</p> <div class="titoli">LA SAPIENZA DI DIO NELLA CREAZIONE</div> <div class="titoli">La sapienza di Dio creatore</div> <p><sup>15</sup>Ricorderò ora le opere del Signore<br>e descriverò quello che ho visto.<br>Per le parole del Signore sussistono le sue opere,<br>e il suo giudizio si compie secondo il suo volere.<br> <sup>16</sup>Il sole che risplende vede tutto,<br>della gloria del Signore sono piene le sue opere.<br> <sup>17</sup>Neppure ai santi del Signore è dato<br>di narrare tutte le sue meraviglie,<br>che il Signore, l'Onnipotente, ha stabilito<br>perché l'universo stesse saldo nella sua gloria.<br> <sup>18</sup>Egli scruta l'abisso e il cuore,<br>e penetra tutti i loro segreti.<br>L'Altissimo conosce tutta la scienza<br>e osserva i segni dei tempi,<br> <sup>19</sup>annunciando le cose passate e future<br>e svelando le tracce di quelle nascoste.<br> <sup>20</sup>Nessun pensiero gli sfugge,<br>neppure una parola gli è nascosta.<br> <sup>21</sup>Ha disposto con ordine le meraviglie della sua sapienza,<br>egli solo è da sempre e per sempre:<br>nulla gli è aggiunto e nulla gli è tolto,<br>non ha bisogno di alcun consigliere.<br> <sup>22</sup>Quanto sono amabili tutte le sue opere!<br>E appena una scintilla se ne può osservare.<br> <sup>23</sup>Tutte queste cose hanno vita e resteranno per sempre<br>per tutte le necessità, e tutte gli obbediscono.<br> <sup>24</sup>Tutte le cose sono a due a due, una di fronte all'altra,<br>egli non ha fatto nulla d'incompleto.<br> <sup>25</sup>L'una conferma i pregi dell'altra:<br>chi si sazierà di contemplare la sua gloria?<br></p>