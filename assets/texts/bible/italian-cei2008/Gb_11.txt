<div class="titoli">PRIMO DISCORSO DI SOFAR</div> <p><sup>1</sup>Sofar di Naamà prese a dire:<br> </p> <div class="titoli">Le colpe di Giobbe</div> <p><sup>2</sup>«A tante parole non si dovrà forse dare risposta?<br> O il loquace dovrà avere ragione?<br> <sup>3</sup>I tuoi sproloqui faranno tacere la gente?<br> Ti farai beffe, senza che alcuno ti svergogni?<br> <sup>4</sup>Tu dici: «Pura è la mia condotta,<br> io sono irreprensibile agli occhi tuoi».<br> <sup>5</sup>Tuttavia, volesse Dio parlare<br> e aprire le labbra contro di te,<br> <sup>6</sup>per manifestarti i segreti della sapienza,<br> che sono così difficili all'intelletto,<br> allora sapresti che Dio ti condona parte della tua colpa.<br> <sup>7</sup>Credi tu di poter scrutare l'intimo di Dio<br> o penetrare la perfezione dell'Onnipotente?<br> <sup>8</sup>È più alta del cielo: che cosa puoi fare?<br> È più profonda del regno dei morti: che cosa ne sai?<br> <sup>9</sup>Più lunga della terra ne è la dimensione,<br> più vasta del mare.<br> <sup>10</sup>Se egli assale e imprigiona<br> e chiama in giudizio, chi glielo può impedire?<br> <sup>11</sup>Egli conosce gli uomini fallaci;<br> quando scorge l'iniquità, non dovrebbe tenerne conto?<br> <sup>12</sup>L'uomo stolto diventerà giudizioso?<br> E un puledro di asino selvatico sarà generato uomo?<br> </p> <div class="titoli">Invito a Giobbe ad allontanarsi dall'iniquità</div> <p><sup>13</sup>Ora, se tu a Dio dirigerai il cuore<br> e tenderai a lui le tue palme,<br> <sup>14</sup>se allontanerai l'iniquità che è nella tua mano<br> e non farai abitare l'ingiustizia nelle tue tende,<br> <sup>15</sup>allora potrai alzare il capo senza macchia,<br> sarai saldo e non avrai timori,<br> <sup>16</sup>perché dimenticherai l'affanno<br> e te ne ricorderai come di acqua passata.<br> <sup>17</sup>Più del sole meridiano splenderà la tua vita,<br> l'oscurità sarà per te come l'aurora.<br> <sup>18</sup>Avrai fiducia perché c'è speranza<br> e, guardandoti attorno, riposerai tranquillo.<br> <sup>19</sup>Ti coricherai e nessuno ti metterà paura;<br> anzi, molti cercheranno i tuoi favori.<br> <sup>20</sup>Ma gli occhi dei malvagi languiranno,<br> ogni scampo è loro precluso,<br> unica loro speranza è l'ultimo respiro!».<br></p>