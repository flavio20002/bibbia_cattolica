<div class="titoli">Invito all'adorazione</div> <p><sup>1</sup>Venite, cantiamo al Signore,<br> acclamiamo la roccia della nostra salvezza.</p> <p><sup>2</sup>Accostiamoci a lui per rendergli grazie,<br> a lui acclamiamo con canti di gioia.</p> <p><sup>3</sup>Perché grande Dio è il Signore,<br> grande re sopra tutti gli dèi.</p> <p><sup>4</sup>Nella sua mano sono gli abissi della terra,<br> sono sue le vette dei monti.</p> <p><sup>5</sup>Suo è il mare, è lui che l'ha fatto;<br> le sue mani hanno plasmato la terra.</p> <p><sup>6</sup>Entrate: prostràti, adoriamo,<br> in ginocchio davanti al Signore che ci ha fatti.</p> <p><sup>7</sup>È lui il nostro Dio<br> e noi il popolo del suo pascolo,<br> il gregge che egli conduce.</p> <p> Se ascoltaste oggi la sua voce!<br> <sup>8</sup>«Non indurite il cuore come a Merìba,<br> come nel giorno di Massa nel deserto,</p> <p><sup>9</sup>dove mi tentarono i vostri padri:<br> mi misero alla prova<br> pur avendo visto le mie opere.</p> <p><sup>10</sup>Per quarant'anni mi disgustò quella generazione<br> e dissi: «Sono un popolo dal cuore traviato,<br> non conoscono le mie vie».</p> <p><sup>11</sup>Perciò ho giurato nella mia ira:<br> »Non entreranno nel luogo del mio riposo»».</p> <p></p>