<div class="titoli">Inno a Dio, re</div> <p><sup>1</sup>Il Signore regna, si riveste di maestà:<br> si riveste il Signore, si cinge di forza.<br> È stabile il mondo, non potrà vacillare.</p> <p><sup>2</sup>Stabile è il tuo trono da sempre,<br> dall'eternità tu sei.</p> <p><sup>3</sup>Alzarono i fiumi, Signore,<br> alzarono i fiumi la loro voce,<br> alzarono i fiumi il loro fragore.</p> <p><sup>4</sup>Più del fragore di acque impetuose,<br> più potente dei flutti del mare,<br> potente nell'alto è il Signore.</p> <p><sup>5</sup>Davvero degni di fede i tuoi insegnamenti!<br> La santità si addice alla tua casa<br> per la durata dei giorni, Signore.</p> <p></p>