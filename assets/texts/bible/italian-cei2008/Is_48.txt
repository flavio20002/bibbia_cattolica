<div class="titoli">Dio realizza ciò che annuncia</div> <p><sup>1</sup>Ascoltate questo, casa di Giacobbe,<br>voi che siete chiamati Israele<br>e che traete origine dall'acqua di Giuda,<br>voi che giurate nel nome del Signore<br>e invocate il Dio d'Israele,<br>ma senza sincerità e senza rettitudine,<br> <sup>2</sup>poiché prendete il nome dalla città santa<br>e vi appoggiate sul Dio d'Israele,<br>che si chiama Signore degli eserciti.<br> <sup>3</sup>Io avevo annunciato da tempo le cose passate;<br>erano uscite dalla mia bocca, per farle udire.<br>D'improvviso io ho agito e sono accadute.<br> <sup>4</sup>Poiché sapevo che tu sei ostinato<br>e che la tua nuca è una sbarra di ferro<br>e la tua fronte è di bronzo,<br> <sup>5</sup>io te le annunciai da tempo,<br>prima che avvenissero te le feci udire,<br>per timore che dicessi: «Il mio idolo le ha fatte,<br>la mia statua e il simulacro da me fuso le hanno ordinate».<br> <sup>6</sup>Tutto questo hai udito e visto;<br>non vorreste testimoniarlo?<br>Ora ti faccio udire cose nuove e segrete,<br>che tu nemmeno sospetti.<br> <sup>7</sup>Ora sono create e non da tempo;<br>prima di oggi tu non le avevi udite,<br>perché tu non dicessi: «Già lo sapevo».<br> <sup>8</sup>No, tu non le avevi mai udite né sapute<br>né il tuo orecchio era già aperto da allora,<br>poiché io sapevo che sei davvero perfido<br>e che ti si chiama sleale fin dal seno materno.<br> <sup>9</sup>Per il mio nome rinvierò il mio sdegno,<br>per il mio onore lo frenerò a tuo riguardo,<br>per non annientarti.<br> <sup>10</sup>Ecco, ti ho purificato, non come argento;<br>ti ho provato nel crogiuolo dell'afflizione.<br> <sup>11</sup>Per riguardo a me, per riguardo a me lo faccio;<br>altrimenti il mio nome verrà profanato.<br>Non cederò ad altri la mia gloria.<br> </p> <div class="titoli">Liberazione da Babilonia e ammonimento per Israele</div> <p><sup>12</sup>Ascoltami, Giacobbe,<br>Israele che ho chiamato.<br>Sono io, io solo, il primo<br>e anche l'ultimo.<br> <sup>13</sup>Sì, la mia mano ha posto le fondamenta della terra,<br>la mia destra ha disteso i cieli.<br>Quando io li chiamo,<br>tutti insieme si presentano.<br> <sup>14</sup>Radunatevi, tutti voi, e ascoltatemi.<br>Chi di essi ha predetto tali cose?<br>Colui che il Signore predilige compirà il suo volere<br>su Babilonia e, con il suo braccio, sui Caldei.<br> <sup>15</sup>Io, io ho parlato; io l'ho chiamato,<br>l'ho fatto venire e ho dato successo alle sue imprese.<br> <sup>16</sup>Avvicinatevi a me per udire questo.<br>Fin dal principio non ho parlato in segreto;<br>sin da quando questo avveniva io ero là.<br>Ora il Signore Dio<br>ha mandato me insieme con il suo spirito.<br> <sup>17</sup>Dice il Signore, tuo redentore,<br>il Santo d'Israele:<br>«Io sono il Signore, tuo Dio,<br>che ti insegno per il tuo bene,<br>che ti guido per la strada su cui devi andare.<br> <sup>18</sup>Se avessi prestato attenzione ai miei comandi,<br>il tuo benessere sarebbe come un fiume,<br>la tua giustizia come le onde del mare.<br> <sup>19</sup>La tua discendenza sarebbe come la sabbia<br>e i nati dalle tue viscere come i granelli d'arena.<br>Non sarebbe mai radiato né cancellato<br>il suo nome davanti a me».<br> <sup>20</sup>Uscite da Babilonia,<br>fuggite dai Caldei;<br>annunciatelo con voce di gioia,<br>diffondetelo,<br>fatelo giungere fino all'estremità della terra.<br>Dite: «Il Signore ha riscattato<br>il suo servo Giacobbe».<br> <sup>21</sup>Non soffrono la sete<br>mentre li conduce per deserti;<br>acqua dalla roccia egli fa scaturire per loro,<br>spacca la roccia,<br>sgorgano le acque.<br> <sup>22</sup>Non c'è pace per i malvagi, dice il Signore.<br></p>