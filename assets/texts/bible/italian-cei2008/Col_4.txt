<div class="titoli">Raccomandazioni, notizie e saluti</div> <sup>1</sup>Voi, padroni, date ai vostri schiavi ciò che è giusto ed equo, sapendo che anche voi avete un padrone in cielo. <br> <div class="titoli">RACCOMANDAZIONI, NOTIZIE E SALUTI</div> <div class="titoli">Raccomandazioni</div> <p><sup>2</sup>Perseverate nella preghiera e vegliate in essa, rendendo grazie. <sup>3</sup>Pregate anche per noi, perché Dio ci apra la porta della Parola per annunciare il mistero di Cristo. Per questo mi trovo in prigione, <sup>4</sup>affinché possa farlo conoscere, parlandone come devo.<br> <sup>5</sup>Comportatevi saggiamente con quelli di fuori, cogliendo ogni occasione. <sup>6</sup>Il vostro parlare sia sempre gentile, sensato, in modo da saper rispondere a ciascuno come si deve.<br> </p> <div class="titoli">Notizie e saluti</div> <p><sup>7</sup>Tutto quanto mi riguarda ve lo riferirà Tìchico, il caro fratello e ministro fedele, mio compagno nel servizio del Signore, <sup>8</sup>che io mando a voi perché conosciate le nostre condizioni e perché rechi conforto ai vostri cuori. <sup>9</sup>Con lui verrà anche Onèsimo, il fedele e carissimo fratello, che è dei vostri. Essi vi informeranno su tutte le cose di qui.<br> <sup>10</sup>Vi salutano Aristarco, mio compagno di carcere, e Marco, il cugino di Bàrnaba, riguardo al quale avete ricevuto istruzioni - se verrà da voi, fategli buona accoglienza - <sup>11</sup>e Gesù, chiamato Giusto. Di coloro che vengono dalla circoncisione questi soli hanno collaborato con me per il regno di Dio e mi sono stati di conforto. <sup>12</sup>Vi saluta Èpafra, servo di Cristo Gesù, che è dei vostri, il quale non smette di lottare per voi nelle sue preghiere, perché siate saldi, perfetti e aderenti a tutti i voleri di Dio. <sup>13</sup>Io do testimonianza che egli si dà molto da fare per voi e per quelli di Laodicèa e di Geràpoli. <sup>14</sup>Vi salutano Luca, il caro medico, e Dema.<br> <sup>15</sup>Salutate i fratelli di Laodicèa, Ninfa e la Chiesa che si raduna nella sua casa. <sup>16</sup>E quando questa lettera sarà stata letta da voi, fate che venga letta anche nella Chiesa dei Laodicesi e anche voi leggete quella inviata ai Laodicesi. <sup>17</sup>Dite ad Archippo: «Fa' attenzione al ministero che hai ricevuto nel Signore, in modo da compierlo bene».<br> <sup>18</sup>Il saluto è di mia mano, di me, Paolo. Ricordatevi delle mie catene. La grazia sia con voi.</p>