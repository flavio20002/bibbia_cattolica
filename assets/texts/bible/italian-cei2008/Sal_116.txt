<div class="titoli">Lode a Dio per la salvezza ricevuta</div> <p><sup>1</sup>Amo il Signore, perché ascolta<br> il grido della mia preghiera.</p> <p><sup>2</sup>Verso di me ha teso l'orecchio<br> nel giorno in cui lo invocavo.</p> <p><sup>3</sup>Mi stringevano funi di morte,<br> ero preso nei lacci degli inferi,<br> ero preso da tristezza e angoscia.</p> <p><sup>4</sup>Allora ho invocato il nome del Signore:<br> »Ti prego, liberami, Signore».</p> <p><sup>5</sup>Pietoso e giusto è il Signore,<br> il nostro Dio è misericordioso.</p> <p><sup>6</sup>Il Signore protegge i piccoli:<br> ero misero ed egli mi ha salvato.</p> <p><sup>7</sup>Ritorna, anima mia, al tuo riposo,<br> perché il Signore ti ha beneficato.</p> <p><sup>8</sup>Sì, hai liberato la mia vita dalla morte,<br> i miei occhi dalle lacrime,<br> i miei piedi dalla caduta.</p> <p><sup>9</sup>Io camminerò alla presenza del Signore<br> nella terra dei viventi.</p> <p><sup>10</sup>(115,1) Ho creduto anche quando dicevo:<br> »Sono troppo infelice».</p> <p><sup>11</sup>(115,2) Ho detto con sgomento:<br> »Ogni uomo è bugiardo».</p> <p><sup>12</sup>(115,3) Che cosa renderò al Signore<br> per tutti i benefici che mi ha fatto?</p> <p><sup>13</sup>(115,4) Alzerò il calice della salvezza<br> e invocherò il nome del Signore.</p> <p><sup>14</sup>(115,5) Adempirò i miei voti al Signore,<br> davanti a tutto il suo popolo.</p> <p><sup>15</sup>(115,6) Agli occhi del Signore è preziosa<br> la morte dei suoi fedeli.</p> <p><sup>16</sup>(115,7) Ti prego, Signore, perché sono tuo servo;<br> io sono tuo servo, figlio della tua schiava:<br> tu hai spezzato le mie catene.</p> <p><sup>17</sup>(115,8) A te offrirò un sacrificio di ringraziamento<br> e invocherò il nome del Signore.</p> <p><sup>18</sup>(115,9) Adempirò i miei voti al Signore<br> davanti a tutto il suo popolo,</p> <p><sup>19</sup>(115,10) negli atri della casa del Signore,<br> in mezzo a te, Gerusalemme.</p> <p> Alleluia.</p> <p></p>