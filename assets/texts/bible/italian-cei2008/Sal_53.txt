<div class="titoli">La condotta dei malvagi</div> <p><sup>1</sup>Al maestro del coro. Su «Macalàt». Maskil. Di Davide.<br><br> <sup>2</sup>Lo stolto pensa: «Dio non c'è».<br> Sono corrotti, fanno cose abominevoli:<br> non c'è chi agisca bene.</p> <p><sup>3</sup>Dio dal cielo si china sui figli dell'uomo<br> per vedere se c'è un uomo saggio,<br> uno che cerchi Dio.</p> <p><sup>4</sup>Sono tutti traviati, tutti corrotti;<br> non c'è chi agisca bene, neppure uno.</p> <p><sup>5</sup>Non impareranno dunque tutti i malfattori<br> che divorano il mio popolo come il pane<br> e non invocano Dio?</p> <p><sup>6</sup>Ecco, hanno tremato di spavento<br> là dove non c'era da tremare.<br> Sì, Dio ha disperso le ossa degli aggressori,<br> sono confusi perché Dio li ha respinti.</p> <p><sup>7</sup>Chi manderà da Sion la salvezza d'Israele?<br> Quando Dio ristabilirà la sorte del suo popolo,<br> esulterà Giacobbe e gioirà Israele.</p> <p></p> <p></p>