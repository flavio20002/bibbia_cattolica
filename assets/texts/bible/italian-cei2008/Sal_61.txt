<div class="titoli">Preghiera di un esiliato</div> <p><sup>1</sup>Al maestro del coro. Per strumenti a corda. Di Davide.<br><br> <sup>2</sup>Ascolta, o Dio, il mio grido,<br> sii attento alla mia preghiera.</p> <p><sup>3</sup>Sull'orlo dell'abisso io t'invoco,<br> mentre sento che il cuore mi manca:<br> guidami tu sulla rupe per me troppo alta.</p> <p><sup>4</sup>Per me sei diventato un rifugio,<br> una torre fortificata davanti al nemico.</p> <p><sup>5</sup>Vorrei abitare nella tua tenda per sempre,<br> vorrei rifugiarmi all'ombra delle tue ali.</p> <p><sup>6</sup>Tu, o Dio, hai accolto i miei voti,<br> mi hai dato l'eredità di chi teme il tuo nome.</p> <p><sup>7</sup>Ai giorni del re aggiungi altri giorni,<br> per molte generazioni siano i suoi anni!</p> <p><sup>8</sup>Regni per sempre sotto gli occhi di Dio;<br> comanda che amore e fedeltà lo custodiscano.</p> <p><sup>9</sup>Così canterò inni al tuo nome per sempre,<br> adempiendo i miei voti giorno per giorno.</p> <p></p>