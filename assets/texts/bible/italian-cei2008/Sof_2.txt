<div class="titoli">Oracoli contro le nazioni e gerusalemme</div> <sup>1</sup>Radunatevi, raccoglietevi, <br>o gente spudorata, <br> <sup>2</sup>prima che esca il decreto, <br>prima che passi il giorno come pula, <br>prima che piombi su di voi <br>l'ira furiosa del Signore, <br>prima che piombi su di voi <br>il giorno dell'ira del Signore. <br> <sup>3</sup>Cercate il Signore <br>voi tutti, poveri della terra, <br>che eseguite i suoi ordini, <br>cercate la giustizia, <br>cercate l'umiltà; <br>forse potrete trovarvi al riparo <br>nel giorno dell'ira del Signore. <br> <div class="titoli">ORACOLI CONTRO LE NAZIONI E GERUSALEMME</div> <div class="titoli">Contro i Filistei</div> <p><sup>4</sup>Gaza infatti sarà abbandonata<br>e Àscalon ridotta a un deserto.<br>Asdod in pieno giorno sarà deportata<br>ed Ekron distrutta dalle fondamenta.<br> <sup>5</sup>Guai agli abitanti della costa del mare,<br>alla nazione dei Cretei!<br>La parola del Signore è contro di te,<br>Canaan, paese dei Filistei:<br>«Io ti distruggerò privandoti di ogni abitante».<br> <sup>6</sup>La costa del mare diventerà pascoli,<br>prati per i pastori, recinti per le greggi.<br> <sup>7</sup>La costa del mare apparterrà al resto della casa di Giuda;<br>in quei luoghi pascoleranno<br>e a sera nelle case di Àscalon prenderanno riposo,<br>quando il Signore, loro Dio, li avrà visitati<br>e avrà ristabilito le loro sorti.<br> </p> <div class="titoli">Contro i Moabiti e gli Ammoniti</div> <p><sup>8</sup>«Ho udito l'insulto di Moab<br>e gli oltraggi degli Ammoniti,<br>con i quali hanno insultato il mio popolo<br>gloriandosi del suo territorio.<br> <sup>9</sup>Perciò, com'è vero che io vivo<br>- oracolo del Signore degli eserciti, Dio d'Israele -,<br>Moab diventerà come Sòdoma<br>e gli Ammoniti come Gomorra:<br>un luogo invaso dai cardi, una cava di sale,<br>un deserto per sempre.<br>I rimasti del mio popolo li saccheggeranno<br>e i superstiti della mia gente ne saranno gli eredi».<br> <sup>10</sup>Questo accadrà a loro per la loro superbia,<br>perché hanno insultato, hanno disprezzato<br>il popolo del Signore degli eserciti.<br> <sup>11</sup>Terribile sarà il Signore con loro,<br>poiché annienterà tutti gli dèi della terra,<br>mentre a lui si prostreranno, ognuna sul proprio suolo,<br>tutte le isole delle nazioni.<br> </p> <div class="titoli">Contro gli etiopi e gli Assiri</div> <p><sup>12</sup>«Anche voi, Etiopi,<br>sarete trafitti dalla mia spada».<br> <sup>13</sup>Stenderà la mano anche al settentrione<br>e distruggerà Assur,<br>farà di Ninive una desolazione,<br>arida come il deserto.<br> <sup>14</sup>Si accovacceranno in mezzo ad essa, a frotte,<br>tutti gli animali del branco.<br>Anche il gufo, anche la civetta<br>si appollaieranno sui suoi capitelli;<br>ne risuonerà la voce dalle finestre<br>e vi sarà desolazione sulla soglia,<br>perché la casa di cedro è stata spogliata.<br> <sup>15</sup>Questa è la città gaudente,<br>che se ne stava sicura<br>e pensava: «Io e nessun altro»!<br>Come mai è diventata un deserto,<br>un rifugio di animali?<br>Chiunque le passa vicino<br>fischia di scherno e agita la mano.</p>