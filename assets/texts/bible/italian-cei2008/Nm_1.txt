<div class="titoli">PREPARAZIONE DEL VIAGGIO PRESSO IL SINAI</div> <div class="titoli">Censimento del popolo</div> <p><sup>1</sup>Il Signore parlò a Mosè, nel deserto del Sinai, nella tenda del convegno, il primo giorno del secondo mese, il secondo anno dalla loro uscita dalla terra d'Egitto, e disse: <sup>2</sup>«Fate il computo di tutta la comunità degli Israeliti, secondo le loro famiglie, secondo i loro casati paterni, contando i nomi di tutti i maschi, testa per testa, <sup>3</sup>dai vent'anni in su, quanti in Israele possono andare in guerra; tu e Aronne li censirete, schiera per schiera. <sup>4</sup>Sarà con voi un uomo per tribù, un uomo che sia capo del casato dei suoi padri.<br> <sup>5</sup>Questi sono i nomi degli uomini che vi assisteranno. Per Ruben: Elisùr, figlio di Sedeùr; <sup>6</sup>per Simeone: Selumièl, figlio di Surisaddài; <sup>7</sup>per Giuda: Nacson, figlio di Amminadàb; <sup>8</sup>per Ìssacar: Netanèl, figlio di Suar; <sup>9</sup>per Zàbulon: Eliàb, figlio di Chelon; <sup>10</sup>per i figli di Giuseppe, per Èfraim: Elisamà, figlio di Ammiùd; per Manasse: Gamlièl, figlio di Pedasùr; <sup>11</sup>per Beniamino: Abidàn, figlio di Ghideonì; <sup>12</sup>per Dan: Achièzer, figlio di Ammisaddài; <sup>13</sup>per Aser: Paghièl, figlio di Ocran; <sup>14</sup>per Gad: Eliasàf, figlio di Deuèl; <sup>15</sup>per Nèftali: Achirà, figlio di Enan».<br> <sup>16</sup>Questi furono i designati della comunità, i prìncipi delle loro tribù paterne, i capi delle migliaia d'Israele. <sup>17</sup>Mosè e Aronne presero questi uomini, che erano stati designati per nome, <sup>18</sup>e radunarono tutta la comunità, il primo giorno del secondo mese; furono registrati secondo le famiglie, secondo i loro casati paterni, contando il numero delle persone dai vent'anni in su, testa per testa. <sup>19</sup>Come il Signore gli aveva ordinato, Mosè ne fece il censimento nel deserto del Sinai.<br> <sup>20</sup>Risultò per i figli di Ruben, primogenito d'Israele, stabilite le loro genealogie secondo le loro famiglie, secondo i loro casati paterni, contando i nomi di tutti i maschi, testa per testa, dai vent'anni in su, quanti potevano andare in guerra: <sup>21</sup>censiti della tribù di Ruben quarantaseimilacinquecento.<br> <sup>22</sup>Per i figli di Simeone, stabilite le loro genealogie secondo le loro famiglie, secondo i loro casati paterni, contando i nomi di tutti i maschi, testa per testa, dai vent'anni in su, quanti potevano andare in guerra: <sup>23</sup>censiti della tribù di Simeone cinquantanovemilatrecento.<br> <sup>24</sup>Per i figli di Gad, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>25</sup>censiti della tribù di Gad quarantacinquemilaseicentocinquanta.<br> <sup>26</sup>Per i figli di Giuda, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>27</sup>censiti della tribù di Giuda settantaquattromilaseicento.<br> <sup>28</sup>Per i figli di Ìssacar, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>29</sup>censiti della tribù di Ìssacar cinquantaquattromilaquattrocento.<br> <sup>30</sup>Per i figli di Zàbulon, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>31</sup>censiti della tribù di Zàbulon cinquantasettemilaquattrocento.<br> <sup>32</sup>Per i figli di Giuseppe: per i figli di Èfraim, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>33</sup>censiti della tribù di Èfraim quarantamilacinquecento; <sup>34</sup>per i figli di Manasse, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>35</sup>censiti della tribù di Manasse trentaduemiladuecento.<br> <sup>36</sup>Per i figli di Beniamino, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>37</sup>censiti della tribù di Beniamino trentacinquemilaquattrocento.<br> <sup>38</sup>Per i figli di Dan, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>39</sup>censiti della tribù di Dan sessantaduemilasettecento.<br> <sup>40</sup>Per i figli di Aser, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>41</sup>censiti della tribù di Aser quarantunmilacinquecento.<br> <sup>42</sup>Per i figli di Nèftali, stabilite le loro genealogie secondo le loro famiglie, secondo i loro casati paterni, contando i nomi di quelli dai vent'anni in su, quanti potevano andare in guerra: <sup>43</sup>censiti della tribù di Nèftali cinquantatremilaquattrocento.<br> <sup>44</sup>Questi furono i censiti, di cui fecero il censimento Mosè e Aronne e i prìncipi d'Israele, dodici uomini: c'era un uomo per ciascun casato paterno. <sup>45</sup>E tutti i censiti degli Israeliti, secondo i loro casati paterni, dai vent'anni in su, cioè quanti potevano andare in guerra in Israele, <sup>46</sup>risultarono registrati in tutto seicentotremilacinquecentocinquanta. <br> <sup>47</sup>Ma i leviti, secondo la loro tribù paterna, non furono registrati insieme con gli altri. <sup>48</sup>Il Signore parlò a Mosè dicendo: <sup>49</sup>«Solo la tribù di Levi non censirai, né di essa farai il computo tra gli Israeliti; <sup>50</sup>invece affiderai ai leviti la Dimora della Testimonianza, tutti i suoi accessori e quanto le appartiene. Essi trasporteranno la Dimora e tutti i suoi accessori, vi presteranno servizio e staranno accampati attorno alla Dimora. <sup>51</sup>Quando la Dimora dovrà muoversi, i leviti la smonteranno; quando la Dimora dovrà accamparsi, i leviti la erigeranno. Se un estraneo si avvicinerà, sarà messo a morte. <sup>52</sup>Gli Israeliti pianteranno le tende ognuno nel suo campo, ognuno vicino alla sua insegna, secondo le loro schiere. <sup>53</sup>Ma i leviti pianteranno le tende attorno alla Dimora della Testimonianza; così la mia ira non si abbatterà sulla comunità degli Israeliti. I leviti avranno la cura della Dimora della Testimonianza». <br> <sup>54</sup>Gli Israeliti eseguirono ogni cosa come il Signore aveva comandato a Mosè: così fecero.<br></p>