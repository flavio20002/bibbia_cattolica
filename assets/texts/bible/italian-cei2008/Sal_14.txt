<div class="titoli">Lo stolto vive come se Dio non esistesse</div> <p><sup>1</sup>Al maestro del coro. Di Davide.</p> <p> Lo stolto pensa: «Dio non c'è».<br> Sono corrotti, fanno cose abominevoli:<br> non c'è chi agisca bene.</p> <p><sup>2</sup>Il Signore dal cielo si china sui figli dell'uomo<br> per vedere se c'è un uomo saggio,<br> uno che cerchi Dio.</p> <p><sup>3</sup>Sono tutti traviati, tutti corrotti;<br> non c'è chi agisca bene, neppure uno.</p> <p><sup>4</sup>Non impareranno dunque tutti i malfattori,<br> che divorano il mio popolo come il pane<br> e non invocano il Signore?</p> <p><sup>5</sup>Ecco, hanno tremato di spavento,<br> perché Dio è con la stirpe del giusto.</p> <p><sup>6</sup>Voi volete umiliare le speranze del povero,<br> ma il Signore è il suo rifugio.</p> <p><sup>7</sup>Chi manderà da Sion la salvezza d'Israele?<br> Quando il Signore ristabilirà la sorte del suo popolo,<br> esulterà Giacobbe e gioirà Israele.</p> <p></p>