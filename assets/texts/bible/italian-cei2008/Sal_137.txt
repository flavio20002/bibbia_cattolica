<div class="titoli">Il canto dell'esule</div> <p><sup>1</sup>Lungo i fiumi di Babilonia,<br> là sedevamo e piangevamo<br> ricordandoci di Sion.</p> <p><sup>2</sup>Ai salici di quella terra<br> appendemmo le nostre cetre,</p> <p><sup>3</sup>perché là ci chiedevano parole di canto<br> coloro che ci avevano deportato,<br> allegre canzoni, i nostri oppressori:<br> »Cantateci canti di Sion!».</p> <p><sup>4</sup>Come cantare i canti del Signore<br> in terra straniera?</p> <p><sup>5</sup>Se mi dimentico di te, Gerusalemme,<br> si dimentichi di me la mia destra;</p> <p><sup>6</sup>mi si attacchi la lingua al palato<br> se lascio cadere il tuo ricordo,<br> se non innalzo Gerusalemme<br> al di sopra di ogni mia gioia.</p> <p><sup>7</sup>Ricòrdati, Signore, dei figli di Edom,<br> che, nel giorno di Gerusalemme,<br> dicevano: «Spogliatela, spogliatela<br> fino alle sue fondamenta!».</p> <p><sup>8</sup>Figlia di Babilonia devastatrice,<br> beato chi ti renderà quanto ci hai fatto.</p> <p><sup>9</sup>Beato chi afferrerà i tuoi piccoli<br> e li sfracellerà contro la pietra.</p> <p></p>