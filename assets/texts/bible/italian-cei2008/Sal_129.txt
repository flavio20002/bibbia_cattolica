<div class="titoli">Invocazione a Dio contro i nemici d'Israele</div> <p><sup>1</sup>Canto delle salite.</p> <p> Quanto mi hanno perseguitato fin dalla giovinezza<br> - lo dica Israele -,</p> <p><sup>2</sup>quanto mi hanno perseguitato fin dalla giovinezza,<br> ma su di me non hanno prevalso!</p> <p><sup>3</sup>Sul mio dorso hanno arato gli aratori,<br> hanno scavato lunghi solchi.</p> <p><sup>4</sup>Il Signore è giusto:<br> ha spezzato le funi dei malvagi.</p> <p><sup>5</sup>Si vergognino e volgano le spalle<br> tutti quelli che odiano Sion.</p> <p><sup>6</sup>Siano come l'erba dei tetti:<br> prima che sia strappata, è già secca;</p> <p><sup>7</sup>non riempie la mano al mietitore<br> né il grembo a chi raccoglie covoni.</p> <p><sup>8</sup>I passanti non possono dire:<br> »La benedizione del Signore sia su di voi,<br> vi benediciamo nel nome del Signore».</p> <p></p>