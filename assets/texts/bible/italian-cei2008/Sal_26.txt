<div class="titoli">Preghiera dell'innocente</div> <p><sup>1</sup>Di Davide.<br><br> Fammi giustizia, Signore:<br> nell'integrità ho camminato,<br> confido nel Signore, non potrò vacillare.</p> <p><sup>2</sup>Scrutami, Signore, e mettimi alla prova,<br> raffinami al fuoco il cuore e la mente.</p> <p><sup>3</sup>La tua bontà è davanti ai miei occhi,<br> nella tua verità ho camminato.</p> <p><sup>4</sup>Non siedo con gli uomini falsi<br> e non vado con gli ipocriti;</p> <p><sup>5</sup>odio la banda dei malfattori<br> e non siedo con i malvagi.</p> <p><sup>6</sup>Lavo nell'innocenza le mie mani<br> e giro attorno al tuo altare, o Signore,</p> <p><sup>7</sup>per far risuonare voci di lode<br> e narrare tutte le tue meraviglie.</p> <p><sup>8</sup>Signore, amo la casa dove tu dimori<br> e il luogo dove abita la tua gloria.</p> <p><sup>9</sup>Non associare me ai peccatori<br> né la mia vita agli uomini di sangue,</p> <p><sup>10</sup>perché vi è delitto nelle loro mani,<br> di corruzione è piena la loro destra.</p> <p><sup>11</sup>Ma io cammino nella mia integrità;<br> riscattami e abbi pietà di me.</p> <p><sup>12</sup>Il mio piede sta su terra piana;<br> nelle assemblee benedirò il Signore.</p> <p></p>