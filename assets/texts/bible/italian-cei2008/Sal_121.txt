<div class="titoli">Lode a Dio, custode d'Israele</div> <p><sup>1</sup>Canto delle salite.</p> <p> Alzo gli occhi verso i monti:<br> da dove mi verrà l'aiuto?</p> <p><sup>2</sup>Il mio aiuto viene dal Signore:<br> egli ha fatto cielo e terra.</p> <p><sup>3</sup>Non lascerà vacillare il tuo piede,<br> non si addormenterà il tuo custode.</p> <p><sup>4</sup>Non si addormenterà, non prenderà sonno<br> il custode d'Israele.</p> <p><sup>5</sup>Il Signore è il tuo custode,<br> il Signore è la tua ombra<br> e sta alla tua destra.</p> <p><sup>6</sup>Di giorno non ti colpirà il sole,<br> né la luna di notte.</p> <p><sup>7</sup>Il Signore ti custodirà da ogni male:<br> egli custodirà la tua vita.</p> <p><sup>8</sup>Il Signore ti custodirà quando esci e quando entri,<br> da ora e per sempre.</p> <p></p>