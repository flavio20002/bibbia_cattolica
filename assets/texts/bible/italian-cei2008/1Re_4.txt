<div class="titoli">I funzionari del regno di Salomone</div> <p><sup>1</sup>Il re Salomone estese il suo dominio su tutto Israele. <sup>2</sup>Questi erano i suoi dignitari: Azaria, figlio di Sadoc, fu sacerdote; <sup>3</sup>Elicòref e Achia, figli di Sisa, scribi; Giòsafat, figlio di Achilùd, archivista; <sup>4</sup>Benaià, figlio di Ioiadà, capo dell'esercito; Sadoc ed Ebiatàr, sacerdoti; <sup>5</sup>Azaria, figlio di Natan, capo dei prefetti; Zabud, figlio di Natan, sacerdote, amico del re; <sup>6</sup>Achisar maggiordomo; Adoniràm, figlio di Abda, sovrintendente al lavoro coatto.<br> <sup>7</sup>Salomone aveva dodici prefetti su tutto Israele, i quali provvedevano al re e alla sua casa; ognuno aveva l'incarico di procurare il necessario per un mese all'anno. <sup>8</sup>Questi sono i loro nomi: il figlio di Cur, sulle montagne di Èfraim; <sup>9</sup>il figlio di Deker, a Makas, a Saalbìm, a Bet-Semes, a Elon-Bet-Canan; <sup>10</sup>il figlio di Chesed, ad Arubbòt: a lui appartenevano Soco e tutta la regione di Chefer; <sup>11</sup>il figlio di Abinadàb aveva tutta la collina di Dor; sua moglie era Tafat, figlia di Salomone; <sup>12</sup>Baanà, figlio di Achilùd, aveva Taanac, Meghiddo e tutta Bet-Sean che è dal lato verso Sartàn, sotto Izreèl, da Bet-Sean fino ad Abel-Mecolà, fin oltre Iokmeàm; <sup>13</sup>il figlio di Gheber, a Ramot di Gàlaad: a lui appartenevano i villaggi di Iair, figlio di Manasse, in Gàlaad, il distretto di Argob in Basan, sessanta grandi città con mura e spranghe di bronzo; <sup>14</sup>Achinadàb, figlio di Iddo, a Macanàim; <sup>15</sup>Achimàas in Nèftali: anch'egli aveva preso in moglie una figlia di Salomone, Basmat; <sup>16</sup>Baanà, figlio di Cusài, in Aser e in Zàbulon; <sup>17</sup>Giòsafat, figlio di Parùach, in Ìssacar; <sup>18</sup>Simei, figlio di Ela, in Beniamino; <sup>19</sup>Gheber, figlio di Urì, nella regione di Gàlaad, cioè la terra di Sicon, re degli Amorrei, e di Og, re di Basan. Inoltre c'era un prefetto unico nella terra di Giuda.<br> <sup>20</sup>Giuda e Israele per quantità erano numerosi come la sabbia del mare; mangiavano, bevevano e vivevano felici.<br></p>