<div class="titoli">Castigo subìto dal regno d'Israele</div> <sup>1</sup>Il popolo che camminava nelle tenebre <br>ha visto una grande luce; <br>su coloro che abitavano in terra tenebrosa <br>una luce rifulse. <br> <sup>2</sup>Hai moltiplicato la gioia, <br>hai aumentato la letizia. <br>Gioiscono davanti a te <br>come si gioisce quando si miete <br>e come si esulta quando si divide la preda. <br> <sup>3</sup>Perché tu hai spezzato il giogo che l'opprimeva, <br>la sbarra sulle sue spalle, <br>e il bastone del suo aguzzino, <br>come nel giorno di Madian. <br> <sup>4</sup>Perché ogni calzatura di soldato che marciava rimbombando <br>e ogni mantello intriso di sangue <br>saranno bruciati, dati in pasto al fuoco. <br> <sup>5</sup>Perché un bambino è nato per noi, <br>ci è stato dato un figlio. <br>Sulle sue spalle è il potere <br>e il suo nome sarà: <br>Consigliere mirabile, Dio potente, <br>Padre per sempre, Principe della pace. <br> <sup>6</sup>Grande sarà il suo potere <br>e la pace non avrà fine <br>sul trono di Davide e sul suo regno, <br>che egli viene a consolidare e rafforzare <br>con il diritto e la giustizia, ora e per sempre. <br>Questo farà lo zelo del Signore degli eserciti. <br> <div class="titoli">Castigo subìto dal regno d'Israele</div> <p><sup>7</sup>Una parola mandò il Signore contro Giacobbe,<br>essa cadde su Israele.<br> <sup>8</sup>La conoscerà tutto il popolo,<br>gli Efraimiti e gli abitanti di Samaria,<br>che dicevano nel loro orgoglio<br>e nell'arroganza del loro cuore:<br> <sup>9</sup>«I mattoni sono caduti,<br>ricostruiremo in pietra;<br>i sicomòri sono stati abbattuti,<br>li sostituiremo con cedri».<br> <sup>10</sup>Il Signore suscitò contro questo popolo i suoi nemici,<br>eccitò i suoi avversari:<br> <sup>11</sup>gli Aramei dall'oriente, da occidente i Filistei,<br>che divorano Israele a grandi bocconi.<br>Con tutto ciò non si calma la sua ira<br>e ancora la sua mano rimane stesa.<br> <sup>12</sup>Il popolo non è tornato a chi lo percuoteva;<br>non hanno ricercato il Signore degli eserciti.<br> <sup>13</sup>Pertanto il Signore ha amputato a Israele capo e coda,<br>palma e giunco in un giorno.<br> <sup>14</sup>L'anziano e i notabili sono il capo,<br>il profeta, maestro di menzogna, è la coda.<br> <sup>15</sup>Le guide di questo popolo lo hanno fuorviato<br>e quelli che esse guidano si sono perduti.<br> <sup>16</sup>Perciò il Signore non avrà clemenza verso i suoi giovani,<br>non avrà pietà degli orfani e delle vedove,<br>perché tutti sono empi e perversi;<br>ogni bocca proferisce parole stolte.<br>Con tutto ciò non si calma la sua ira<br>e ancora la sua mano rimane stesa.<br> <sup>17</sup>Sì, brucia l'iniquità come fuoco<br>che divora rovi e pruni,<br>divampa nel folto della selva,<br>da dove si sollevano colonne di fumo.<br> <sup>18</sup>Per l'ira del Signore degli eserciti brucia la terra<br>e il popolo è dato in pasto al fuoco;<br>nessuno ha pietà del proprio fratello.<br> <sup>19</sup>Dilania a destra, ma è ancora affamato,<br>mangia a sinistra, ma senza saziarsi;<br>ognuno mangia la carne del suo vicino.<br> <sup>20</sup>Manasse contro Èfraim<br>ed Èfraim contro Manasse,<br>tutti e due insieme contro Giuda.<br>Con tutto ciò non si calma la sua ira<br>e ancora la sua mano rimane stesa.<br></p>