<div class="titoli">La salvezza viene dal Signore</div> <p><sup>1</sup>Salmo. Di Davide. Quando fuggiva davanti al figlio Assalonne.</p> <p><sup>2</sup>Signore, quanti sono i miei avversari!<br> Molti contro di me insorgono.</p> <p><sup>3</sup>Molti dicono della mia vita:<br> »Per lui non c'è salvezza in Dio!».</p> <p><sup>4</sup>Ma tu sei mio scudo, Signore,<br> sei la mia gloria e tieni alta la mia testa.</p> <p><sup>5</sup>A gran voce grido al Signore<br> ed egli mi risponde dalla sua santa montagna.</p> <p><sup>6</sup>Io mi corico, mi addormento e mi risveglio:<br> il Signore mi sostiene.</p> <p><sup>7</sup>Non temo la folla numerosa<br> che intorno a me si è accampata.</p> <p><sup>8</sup>Sorgi, Signore! Salvami, Dio mio!<br> Tu hai colpito alla mascella tutti i miei nemici, <br> hai spezzato i denti dei malvagi.</p> <p><sup>9</sup>La salvezza viene dal Signore:<br> sul tuo popolo la tua benedizione.</p> <p></p>