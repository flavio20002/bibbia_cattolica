<div class="titoli">Lamento e nostalgia dell'esule</div> <p><sup>1</sup>Fammi giustizia, o Dio,<br> difendi la mia causa contro gente spietata;<br> liberami dall'uomo perfido e perverso.</p> <p><sup>2</sup>Tu sei il Dio della mia difesa:<br> perché mi respingi?<br> Perché triste me ne vado,<br> oppresso dal nemico?</p> <p><sup>3</sup>Manda la tua luce e la tua verità:<br> siano esse a guidarmi,<br> mi conducano alla tua santa montagna,<br> alla tua dimora.</p> <p><sup>4</sup>Verrò all'altare di Dio,<br> a Dio, mia gioiosa esultanza.<br> A te canterò sulla cetra,<br> Dio, Dio mio.</p> <p><sup>5</sup>Perché ti rattristi, anima mia,<br> perché ti agiti in me?<br> Spera in Dio: ancora potrò lodarlo,<br> lui, salvezza del mio volto e mio Dio.</p> <p></p>