<div class="titoli">La gloria del Signore</div> <p><sup>1</sup>Il Signore regna: esulti la terra,<br> gioiscano le isole tutte.</p> <p><sup>2</sup>Nubi e tenebre lo avvolgono,<br> giustizia e diritto sostengono il suo trono.</p> <p><sup>3</sup>Un fuoco cammina davanti a lui<br> e brucia tutt'intorno i suoi nemici.</p> <p><sup>4</sup>Le sue folgori rischiarano il mondo:<br> vede e trema la terra.</p> <p><sup>5</sup>I monti fondono come cera davanti al Signore,<br> davanti al Signore di tutta la terra.</p> <p><sup>6</sup>Annunciano i cieli la sua giustizia,<br> e tutti i popoli vedono la sua gloria.</p> <p><sup>7</sup>Si vergognino tutti gli adoratori di statue<br> e chi si vanta del nulla degli idoli.<br> A lui si prostrino tutti gli dèi!</p> <p><sup>8</sup>Ascolti Sion e ne gioisca,<br> esultino i villaggi di Giuda<br> a causa dei tuoi giudizi, Signore.</p> <p><sup>9</sup>Perché tu, Signore,<br> sei l'Altissimo su tutta la terra,<br> eccelso su tutti gli dèi.</p> <p><sup>10</sup>Odiate il male, voi che amate il Signore:<br> egli custodisce la vita dei suoi fedeli,<br> li libererà dalle mani dei malvagi.</p> <p><sup>11</sup>Una luce è spuntata per il giusto,<br> una gioia per i retti di cuore.</p> <p><sup>12</sup>Gioite, giusti, nel Signore,<br> della sua santità celebrate il ricordo.</p> <p></p>