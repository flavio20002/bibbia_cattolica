<div class="titoli">Inno di lode a Dio, giusto giudice</div> <p><sup>1</sup>Al maestro del coro. Su «Non distruggere». Salmo. Di Asaf. Canto.<br><br> <sup>2</sup>Noi ti rendiamo grazie, o Dio, ti rendiamo grazie:<br> invocando il tuo nome, raccontiamo le tue meraviglie.</p> <p><sup>3</sup>Sì, nel tempo da me stabilito<br> io giudicherò con rettitudine.</p> <p><sup>4</sup>Tremi pure la terra con i suoi abitanti:<br> io tengo salde le sue colonne.</p> <p><sup>5</sup>Dico a chi si vanta: «Non vantatevi!»,<br> e ai malvagi: «Non alzate la fronte!».</p> <p><sup>6</sup>Non alzate la fronte contro il cielo,<br> non parlate con aria insolente.</p> <p><sup>7</sup>Né dall'oriente né dall'occidente<br> né dal deserto viene l'esaltazione,</p> <p><sup>8</sup>perché Dio è giudice:<br> è lui che abbatte l'uno ed esalta l'altro.</p> <p><sup>9</sup>Il Signore infatti tiene in mano una coppa,<br> colma di vino drogato.<br> Egli ne versa: fino alla feccia lo dovranno sorbire,<br> ne berranno tutti i malvagi della terra.</p> <p><sup>10</sup>Ma io ne parlerò per sempre,<br> canterò inni al Dio di Giacobbe.</p> <p><sup>11</sup>Piegherò la fronte dei malvagi,<br> s'innalzerà la fronte dei giusti.</p> <p></p>