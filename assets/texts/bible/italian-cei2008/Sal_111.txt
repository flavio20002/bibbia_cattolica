<div class="titoli">Inno di lode a Dio</div> <p><sup>1</sup>Alleluia.<br> <br> Renderò grazie al Signore con tutto il cuore,<br> tra gli uomini retti riuniti in assemblea.</p> <p><sup>2</sup>Grandi sono le opere del Signore:<br> le ricerchino coloro che le amano.</p> <p> <sup>3</sup>Il suo agire è splendido e maestoso,<br> la sua giustizia rimane per sempre.</p> <p> <sup>4</sup>Ha lasciato un ricordo delle sue meraviglie:<br> misericordioso e pietoso è il Signore.</p> <p> <sup>5</sup>Egli dà il cibo a chi lo teme,<br> si ricorda sempre della sua alleanza.</p> <p> <sup>6</sup>Mostrò al suo popolo la potenza delle sue opere,<br> gli diede l'eredità delle genti.</p> <p> <sup>7</sup>Le opere delle sue mani sono verità e diritto,<br> stabili sono tutti i suoi comandi,</p> <p><sup>8</sup>immutabili nei secoli, per sempre,<br> da eseguire con verità e rettitudine.</p> <p><sup>9</sup>Mandò a liberare il suo popolo,<br> stabilì la sua alleanza per sempre.<br> Santo e terribile è il suo nome.</p> <p><sup>10</sup>Principio della sapienza è il timore del Signore:<br> rende saggio chi ne esegue i precetti.<br> La lode del Signore rimane per sempre.</p> <p></p>