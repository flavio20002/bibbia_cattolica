<div class="titoli">Felicità della famiglia benedetta dal Signore</div> <p><sup>1</sup>Canto delle salite.<br><br> Beato chi teme il Signore<br> e cammina nelle sue vie.</p> <p><sup>2</sup>Della fatica delle tue mani ti nutrirai,<br> sarai felice e avrai ogni bene.</p> <p><sup>3</sup>La tua sposa come vite feconda<br> nell'intimità della tua casa;<br> i tuoi figli come virgulti d'ulivo<br> intorno alla tua mensa.</p> <p><sup>4</sup>Ecco com'è benedetto<br> l'uomo che teme il Signore.</p> <p><sup>5</sup>Ti benedica il Signore da Sion.<br> Possa tu vedere il bene di Gerusalemme<br> tutti i giorni della tua vita!</p> <p><sup>6</sup>Possa tu vedere i figli dei tuoi figli!<br> Pace su Israele!</p> <p></p>