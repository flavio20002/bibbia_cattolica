<div class="titoli">Secondo poema</div> <sup>1</sup>Io sono un narciso della pianura di Saron, <br>un giglio delle valli. <br> <sup>2</sup>Come un giglio fra i rovi, <br>così l'amica mia tra le ragazze. <br> <sup>3</sup>Come un melo tra gli alberi del bosco, <br>così l'amato mio tra i giovani. <br>Alla sua ombra desiderata mi siedo, <br>è dolce il suo frutto al mio palato. <br> <sup>4</sup>Mi ha introdotto nella cella del vino <br>e il suo vessillo su di me è amore. <br> <sup>5</sup>Sostenetemi con focacce d'uva passa, <br>rinfrancatemi con mele, <br>perché io sono malata d'amore. <br> <sup>6</sup>La sua sinistra è sotto il mio capo <br>e la sua destra mi abbraccia. <br> <sup>7</sup>Io vi scongiuro, figlie di Gerusalemme, <br>per le gazzelle o per le cerve dei campi: <br>non destate, non scuotete dal sonno l'amore, <br>finché non lo desideri. <br> <div class="titoli">SECONDO POEMA</div> <div class="titoli">Lo sposo cerca la sposa</div> <p><sup>8</sup>Una voce! L'amato mio!<br>Eccolo, viene<br>saltando per i monti,<br>balzando per le colline.<br> <sup>9</sup>L'amato mio somiglia a una gazzella<br>o ad un cerbiatto.<br>Eccolo, egli sta<br>dietro il nostro muro;<br>guarda dalla finestra,<br>spia dalle inferriate.<br> <sup>10</sup>Ora l'amato mio prende a dirmi:<br>«Àlzati, amica mia,<br>mia bella, e vieni, presto!<br> <sup>11</sup>Perché, ecco, l'inverno è passato,<br>è cessata la pioggia, se n'è andata;<br> <sup>12</sup>i fiori sono apparsi nei campi,<br>il tempo del canto è tornato<br>e la voce della tortora ancora si fa sentire<br>nella nostra campagna.<br> <sup>13</sup>Il fico sta maturando i primi frutti<br>e le viti in fiore spandono profumo.<br>Àlzati, amica mia,<br>mia bella, e vieni, presto!<br> <sup>14</sup>O mia colomba,<br>che stai nelle fenditure della roccia,<br>nei nascondigli dei dirupi,<br>mostrami il tuo viso,<br>fammi sentire la tua voce,<br>perché la tua voce è soave,<br>il tuo viso è incantevole».<br> </p> <div class="titoli">Intensità d'amore</div> <p><sup>15</sup>Prendeteci le volpi,<br>le volpi piccoline<br>che devastano le vigne:<br>le nostre vigne sono in fiore.<br> <sup>16</sup>Il mio amato è mio e io sono sua;<br>egli pascola fra i gigli.<br> <sup>17</sup>Prima che spiri la brezza del giorno<br>e si allunghino le ombre,<br>ritorna, amato mio,<br>simile a gazzella<br>o a cerbiatto,<br>sopra i monti degli aromi.<br></p>