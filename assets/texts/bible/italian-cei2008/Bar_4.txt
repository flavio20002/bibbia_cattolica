<div class="titoli">Omelia profetica di consolazione</div> <sup>1</sup>Essa è il libro dei decreti di Dio <br>e la legge che sussiste in eterno; <br>tutti coloro che si attengono ad essa avranno la vita, <br>quanti l'abbandonano moriranno. <br> <sup>2</sup>Ritorna, Giacobbe, e accoglila, <br>cammina allo splendore della sua luce. <br> <sup>3</sup>Non dare a un altro la tua gloria <br>né i tuoi privilegi a una nazione straniera. <br> <sup>4</sup>Beati siamo noi, o Israele, <br>perché ciò che piace a Dio è da noi conosciuto. <br> <div class="titoli">OMELIA PROFETICA DI CONSOLAZIONE</div> <p><sup>5</sup>Coraggio, popolo mio, tu, memoria d'Israele!<br> <sup>6</sup>Siete stati venduti alle nazioni<br>non per essere annientati,<br>ma perché avete fatto adirare Dio<br>siete stati consegnati ai nemici.<br> <sup>7</sup>Avete irritato il vostro creatore,<br>sacrificando a dèmoni e non a Dio.<br> <sup>8</sup>Avete dimenticato chi vi ha allevati, il Dio eterno,<br>avete afflitto anche colei che vi ha nutriti, Gerusalemme.<br> <sup>9</sup>Essa ha visto piombare su di voi l'ira divina<br>e ha esclamato: «Ascoltate, città vicine di Sion,<br>Dio mi ha mandato un grande dolore.<br> <sup>10</sup>Ho visto, infatti, la schiavitù in cui l'Eterno<br>ha condotto i miei figli e le mie figlie.<br> <sup>11</sup>Io li avevo nutriti con gioia<br>e li ho lasciati andare con pianto e dolore.<br> <sup>12</sup>Nessuno goda di me nel vedermi vedova<br>e abbandonata da molti;<br>sono stata lasciata sola per i peccati dei miei figli,<br>perché hanno deviato dalla legge di Dio,<br> <sup>13</sup>non hanno riconosciuto i suoi decreti,<br>non hanno seguito i suoi comandamenti,<br>non hanno proceduto per i sentieri della dottrina,<br>secondo la sua giustizia.<br> <sup>14</sup>Venite, o città vicine di Sion,<br>ricordatevi la schiavitù in cui l'Eterno<br>ha condotto i miei figli e le mie figlie.<br> <sup>15</sup>Ha mandato contro di loro una nazione da lontano,<br>una nazione malvagia di lingua straniera,<br>che non ha avuto rispetto dei vecchi né pietà dei bambini.<br> <sup>16</sup>Hanno strappato via i prediletti della vedova<br>e l'hanno lasciata sola, senza figlie».<br> <sup>17</sup>E io come posso aiutarvi?<br> <sup>18</sup>Chi vi ha afflitto con tanti mali<br>saprà liberarvi dalle mani dei vostri nemici.<br> <sup>19</sup>Andate, figli miei, andate,<br>io sono rimasta sola.<br> <sup>20</sup>Ho deposto l'abito di pace,<br>ho indossato la veste di sacco per la supplica,<br>griderò all'Eterno per tutti i miei giorni.<br> <sup>21</sup>Coraggio, figli miei, gridate a Dio,<br>ed egli vi libererà dall'oppressione<br>e dalle mani dei nemici.<br> <sup>22</sup>Io, infatti, ho sperato dall'Eterno la vostra salvezza<br>e una grande gioia mi è venuta dal Santo,<br>per la misericordia che presto vi giungerà<br>dall'Eterno, vostro salvatore.<br> <sup>23</sup>Vi ho lasciati andare con dolore e pianto,<br>ma Dio vi ricondurrà a me<br>con letizia e gioia, per sempre.<br> <sup>24</sup>Come ora le città vicine di Sion<br>vedono la vostra schiavitù,<br>così ben presto vedranno la salvezza<br>che vi giungerà dal vostro Dio;<br>essa verrà a voi<br>con grande gloria e splendore dell'Eterno.<br> <sup>25</sup>Figli, sopportate con pazienza la collera<br>che da Dio è venuta su di voi.<br>Il tuo nemico ti ha perseguitato,<br>ma vedrai ben presto la sua rovina<br>e gli calpesterai la nuca.<br> <sup>26</sup>I miei teneri figli<br>hanno camminato per aspri sentieri,<br>sono stati portati via come gregge rapito dal nemico.<br> <sup>27</sup>Coraggio, figli, gridate a Dio,<br>poiché si ricorderà di voi colui che vi ha afflitti.<br> <sup>28</sup>Però, come pensaste di allontanarvi da Dio,<br>così, ritornando, decuplicate lo zelo per ricercarlo;<br> <sup>29</sup>perché chi vi ha afflitto con tanti mali<br>vi darà anche, con la vostra salvezza, una gioia perenne.<br> <sup>30</sup>Coraggio, Gerusalemme!<br>Colui che ti ha dato un nome ti consolerà.<br> <sup>31</sup>Sventurati coloro che ti hanno fatto del male,<br>che hanno goduto della tua caduta;<br> <sup>32</sup>sventurate le città in cui sono stati schiavi i tuoi figli,<br>sventurata colei che li ha trattenuti.<br> <sup>33</sup>Come ha gioito per la tua caduta<br>e si è allietata per la tua rovina,<br>così si affliggerà per la sua solitudine.<br> <sup>34</sup>Le toglierò l'esultanza di essere così popolata,<br>la sua insolenza sarà cambiata in dolore.<br> <sup>35</sup>Un fuoco cadrà su di essa per lunghi giorni<br>per volere dell'Eterno,<br>e per molto tempo sarà abitata da dèmoni.<br> <sup>36</sup>Guarda a oriente, Gerusalemme,<br>osserva la gioia che ti viene da Dio.<br> <sup>37</sup>Ecco, ritornano i figli che hai visto partire,<br>ritornano insieme riuniti,<br>dal sorgere del sole al suo tramonto,<br>alla parola del Santo, esultanti per la gloria di Dio.<br></p>