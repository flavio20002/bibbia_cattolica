<div class="titoli">Le città levitiche</div> <p><sup>1</sup>I capifamiglia dei leviti si presentarono al sacerdote Eleàzaro, a Giosuè figlio di Nun e ai capifamiglia delle tribù degli Israeliti <sup>2</sup>e dissero loro a Silo, nella terra di Canaan: «Il Signore ha comandato, per mezzo di Mosè, che ci fossero date città da abitare, con i loro pascoli per il nostro bestiame». <sup>3</sup>Allora gli Israeliti, secondo il comando del Signore, diedero ai leviti le seguenti città, con i loro pascoli, prendendole dalla loro eredità.<br> <sup>4</sup>Si tirò a sorte per i casati dei Keatiti. Ai leviti, figli del sacerdote Aronne, toccarono in sorte tredici città della tribù di Giuda, della tribù di Simeone e della tribù di Beniamino. <sup>5</sup>Al resto dei Keatiti toccarono in sorte dieci città dei casati della tribù di Èfraim, della tribù di Dan e di metà della tribù di Manasse. <sup>6</sup>Ai figli di Gherson toccarono in sorte tredici città dei casati della tribù di Ìssacar, della tribù di Aser, della tribù di Nèftali e di metà della tribù di Manasse in Basan. <sup>7</sup>Ai figli di Merarì, secondo i loro casati, toccarono dodici città della tribù di Ruben, della tribù di Gad e della tribù di Zàbulon.<br> <sup>8</sup>Gli Israeliti dunque assegnarono per sorteggio ai leviti queste città, con i loro pascoli, come il Signore aveva comandato per mezzo di Mosè.<br> <sup>9</sup>Della tribù dei figli di Giuda e della tribù dei figli di Simeone assegnarono le città qui nominate. <sup>10</sup>Esse toccarono ai leviti, figli d'Aronne, dei casati dei Keatiti, perché il primo sorteggio fu per loro. <sup>11</sup>Furono dunque date loro Kiriat-Arbà, padre di Anak, ossia Ebron, sulle montagne di Giuda, con i suoi pascoli tutt'intorno; <sup>12</sup>ma diedero in possesso a Caleb, figlio di Iefunnè, i campi di questa città e i villaggi circostanti. <sup>13</sup>Diedero dunque ai figli del sacerdote Aronne Ebron, città di asilo per l'omicida, con i suoi pascoli, Libna e i suoi pascoli, <sup>14</sup>Iattir e i suoi pascoli, Estemòa e i suoi pascoli, <sup>15</sup>Colon e i suoi pascoli, Debir e i suoi pascoli, <sup>16</sup>Ain e i suoi pascoli, Iutta e i suoi pascoli, Bet-Semes e i suoi pascoli: nove città di queste tribù.<br> <sup>17</sup>Della tribù di Beniamino, Gàbaon e i suoi pascoli, Gheba e i suoi pascoli, <sup>18</sup>Anatòt e i suoi pascoli, Almon e i suoi pascoli: quattro città.<br> <sup>19</sup>Totale delle città dei sacerdoti figli d'Aronne: tredici città e i loro pascoli.<br> <sup>20</sup>Ai casati dei Keatiti, cioè al resto dei leviti, figli di Keat, toccarono città della tribù di Èfraim. <sup>21</sup>Fu loro data, come città di asilo per l'omicida, Sichem e i suoi pascoli sulle montagne di Èfraim; poi Ghezer e i suoi pascoli, <sup>22</sup>Kibsàim e i suoi pascoli, Bet-Oron e i suoi pascoli: quattro città. <sup>23</sup>Della tribù di Dan: Eltekè e i suoi pascoli, Ghibbetòn e i suoi pascoli, <sup>24</sup>Àialon e i suoi pascoli, Gat-Rimmon e i suoi pascoli: quattro città. <sup>25</sup>Di metà della tribù di Manasse: Taanac e i suoi pascoli, Ibleàm e i suoi pascoli: due città. <sup>26</sup>Totale: dieci città con i loro pascoli, che toccarono ai casati degli altri figli di Keat.<br> <sup>27</sup>Ai figli di Gherson, che erano tra i casati dei leviti, furono date, di metà della tribù di Manasse, come città di asilo per l'omicida, Golan in Basan e i suoi pascoli, Astaròt con i suoi pascoli: due città; <sup>28</sup>della tribù d'Ìssacar, Kisiòn e i suoi pascoli, Daberàt e i suoi pascoli, <sup>29</sup>Iarmut e i suoi pascoli, En-Gannìm e i suoi pascoli: quattro città; <sup>30</sup>della tribù di Aser, Misal e i suoi pascoli, Abdon e i suoi pascoli, <sup>31</sup>Chelkat e i suoi pascoli, Recob e i suoi pascoli: quattro città; <sup>32</sup>della tribù di Nèftali, come città di asilo per l'omicida, Kedes in Galilea e i suoi pascoli, Cammòt-Dor e i suoi pascoli, Kartan con i suoi pascoli: tre città. <sup>33</sup>Totale delle città dei Ghersoniti, secondo i loro casati: tredici città e i loro pascoli.<br> <sup>34</sup>Ai casati dei figli di Merarì, cioè al resto dei leviti, furono date, della tribù di Zàbulon, Iokneàm e i suoi pascoli, Karta e i suoi pascoli, <sup>35</sup>Dimna e i suoi pascoli, Naalàl e i suoi pascoli: quattro città; <sup>36</sup>della tribù di Ruben, come città di asilo per l'omicida, Beser e i suoi pascoli, Iaas e i suoi pascoli, <sup>37</sup>Kedemòt e i suoi pascoli, Mefàat e i suoi pascoli: quattro città; <sup>38</sup>della tribù di Gad, come città di asilo per l'omicida, Ramot in Gàlaad e i suoi pascoli, Macanàim e i suoi pascoli, <sup>39</sup>Chesbon e i suoi pascoli, Iazer e i suoi pascoli: in tutto quattro città. <sup>40</sup>Totale delle città date in sorte ai figli di Merarì, secondo i loro casati, cioè il resto dei casati dei leviti: dodici città.<br> <sup>41</sup>Totale delle città dei leviti in mezzo ai possessi degli Israeliti: quarantotto città e i loro pascoli. <sup>42</sup>Ciascuna di queste città comprendeva la città e il suo pascolo intorno: così di tutte queste città.<br> <sup>43</sup>Il Signore assegnò dunque a Israele tutta la terra che aveva giurato ai padri di dar loro, e gli Israeliti ne presero possesso e vi si stabilirono. <sup>44</sup>Il Signore diede loro tranquillità all'intorno, come aveva giurato ai loro padri; nessuno tra tutti i loro nemici poté resistere loro: il Signore consegnò nelle loro mani tutti quei nemici. <sup>45</sup>Non una parola cadde di tutte le promesse che il Signore aveva fatto alla casa d'Israele: tutto si è compiuto.<br></p>