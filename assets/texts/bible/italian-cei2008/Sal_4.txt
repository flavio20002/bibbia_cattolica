<div class="titoli">Preghiera della sera</div> <p><sup>1</sup>Al maestro del coro. Per strumenti a corda. Salmo. Di Davide.<br><br> <sup>2</sup>Quando t'invoco, rispondimi, Dio della mia giustizia!<br> Nell'angoscia mi hai dato sollievo;<br> pietà di me, ascolta la mia preghiera.</p> <p><sup>3</sup>Fino a quando, voi uomini, calpesterete il mio onore,<br> amerete cose vane e cercherete la menzogna?</p> <p><sup>4</sup>Sappiatelo: il Signore fa prodigi per il suo fedele;<br> il Signore mi ascolta quando lo invoco.</p> <p><sup>5</sup>Tremate e più non peccate,<br> nel silenzio, sul vostro letto, esaminate il vostro cuore.</p> <p><sup>6</sup>Offrite sacrifici legittimi<br> e confidate nel Signore.</p> <p><sup>7</sup>Molti dicono: «Chi ci farà vedere il bene,<br> se da noi, Signore, è fuggita la luce del tuo volto?».</p> <p><sup>8</sup>Hai messo più gioia nel mio cuore<br> di quanta ne diano a loro grano e vino in abbondanza.</p> <p><sup>9</sup>In pace mi corico e subito mi addormento,<br> perché tu solo, Signore, fiducioso mi fai riposare.</p> <p></p>