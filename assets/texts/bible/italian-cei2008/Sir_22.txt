<div class="titoli">Il pigro</div> <p><sup>1</sup>Il pigro è simile a una pietra insudiciata,<br>tutti fischiano in suo disprezzo.<br> <sup>2</sup>Il pigro è simile a una palla di sterco,<br>chi la raccoglie scuote la mano.<br> </p> <div class="titoli">I figli e l'onore della famiglia</div> <p><sup>3</sup>Un figlio maleducato è la vergogna di un padre,<br>se è una figlia il danno è più grave.<br> <sup>4</sup>Una figlia sensata troverà marito,<br>la svergognata è un dolore per chi l'ha generata.<br> <sup>5</sup>La figlia sfacciata disonora il padre e il marito,<br>dall'uno e dall'altro sarà disprezzata.<br> <sup>6</sup>Un discorso inopportuno è come musica in caso di lutto,<br>ma frusta e correzione sono saggezza in ogni tempo.<br> <sup>7</sup>I figli che hanno di che vivere con una vita onesta<br>fanno dimenticare l'umile origine dei loro genitori.<br> <sup>8</sup>I figli che millantano superbia e cattiva educazione<br>disonorano la nobiltà delle loro famiglie.<br> </p> <div class="titoli">Lo stolto</div> <p><sup>9</sup>Chi ammaestra uno stolto è come uno che incolla cocci,<br>che sveglia un dormiglione da un sonno profondo.<br> <sup>10</sup>Parlare a uno stolto è parlare a chi ha sonno;<br>alla fine dirà: «Cosa c'è?».<br> <sup>11</sup>Piangi per un morto perché ha perduto la luce,<br>piangi per uno stolto perché ha perduto il senno.<br>Piangi meno per un morto perché ora riposa,<br>ma la vita dello stolto è peggiore della morte.<br> <sup>12</sup>Il lutto per un morto dura sette giorni,<br>per uno stolto ed empio tutti i giorni della sua vita.<br> <sup>13</sup>Con uno stolto non prolungare il discorso,<br>e non frequentare l'insensato:<br> nella sua insipienza ti disprezzerà in ogni modo.<br>Guàrdati da lui, per non avere noie<br>e per non contaminarti al suo contatto.<br>Evitalo e troverai pace,<br>non sarai disgustato dalla sua insipienza.<br> <sup>14</sup>Che c'è di più pesante del piombo?<br>E qual è il suo nome, se non quello di stolto?<br> <sup>15</sup>Sabbia, sale e massa di ferro<br>si portano meglio che un insensato.</p> <div class="titoli">Invito alla fermezza</div> <p><sup>16</sup>Una travatura di legno ben connessa in una casa<br>non viene scompaginata per un terremoto,<br>così un cuore consolidato da matura riflessione<br>non si scoraggia nel momento critico.<br> <sup>17</sup>Un cuore sorretto da sagge riflessioni<br>è come un bel fregio su parete levigata.<br> <sup>18</sup>Ciottoli posti su un'altura<br>di fronte al vento non resistono,<br>così un cuore meschino, basato su stolti pensieri,<br>non regge di fronte a un qualsiasi timore.</p> <div class="titoli">Come comportarsi con gli amici</div> <p><sup>19</sup>Chi punge un occhio lo fa lacrimare,<br>chi punge un cuore ne scopre il sentimento.<br> <sup>20</sup>Chi scaglia un sasso contro gli uccelli li mette in fuga,<br>chi offende un amico rompe l'amicizia.<br> <sup>21</sup>Se hai sguainato la spada contro un amico,<br>non disperare: può esserci un ritorno.<br> <sup>22</sup>Se hai aperto la bocca contro un amico,<br>non temere: può esserci riconciliazione,<br>tranne il caso d'insulto, di arroganza,<br>di segreti svelati e di un colpo a tradimento;<br>in questi casi ogni amico scompare.<br> <sup>23</sup>Conquìstati la fiducia del prossimo nella sua povertà,<br>per godere con lui nella sua prosperità.<br>Nel tempo della tribolazione restagli vicino,<br>per avere parte alla sua eredità.<br>L'apparenza infatti non è sempre da disprezzare<br>né deve meravigliare che un ricco non abbia senno.<br> <sup>24</sup>Prima del fuoco c'è vapore e fumo di fornace,<br>così prima del sangue ci sono le ingiurie.<br> <sup>25</sup>Non mi vergognerò di proteggere un amico,<br>non mi nasconderò davanti a lui.<br> <sup>26</sup>Se mi succederà il male a causa sua,<br>chiunque lo venga a sapere si guarderà da lui.</p> <div class="titoli">Preghiera per la vigilanza</div> <p><sup>27</sup>Chi porrà una guardia alla mia bocca,<br>e alle mie labbra un sigillo guardingo,<br>perché io non cada per colpa loro<br>e la mia lingua non sia la mia rovina?<br></p>>