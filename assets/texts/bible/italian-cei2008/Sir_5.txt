<div class="titoli">Non sfidare la pazienza e la bontà di Dio</div> <p><sup>1</sup>Non confidare nelle tue ricchezze<br>e non dire: «Basto a me stesso».<br> <sup>2</sup>Non seguire il tuo istinto e la tua forza,<br>assecondando le passioni del tuo cuore.<br> <sup>3</sup>Non dire: «Chi mi dominerà?»,<br>perché il Signore senza dubbio farà giustizia.<br> <sup>4</sup>Non dire: «Ho peccato, e che cosa mi è successo?»,<br>perché il Signore è paziente.<br> <sup>5</sup>Non essere troppo sicuro del perdono<br>tanto da aggiungere peccato a peccato.<br> <sup>6</sup>Non dire: «La sua compassione è grande;<br>mi perdonerà i molti peccati»,<br>perché presso di lui c'è misericordia e ira,<br>e il suo sdegno si riverserà sui peccatori.<br> <sup>7</sup>Non aspettare a convertirti al Signore<br>e non rimandare di giorno in giorno,<br>perché improvvisa scoppierà l'ira del Signore<br>e al tempo del castigo sarai annientato.<br> <sup>8</sup>Non confidare in ricchezze ingiuste:<br>non ti gioveranno nel giorno della sventura.</p> <div class="titoli">Prudenza nel parlare</div> <p><sup>9</sup>Non ventilare il grano a ogni vento<br>e non camminare su qualsiasi sentiero:<br>così fa il peccatore che è bugiardo.<br> <sup>10</sup>Sii costante nelle tue convinzioni,<br> e una sola sia la tua parola.<br> <sup>11</sup>Sii pronto nell'ascoltare<br>e lento nel dare una risposta.<br> <sup>12</sup>Se conosci una cosa, rispondi al tuo prossimo;<br>altrimenti metti la mano sulla tua bocca. <br> <sup>13</sup>Nel parlare ci può essere gloria o disonore:<br>la lingua dell'uomo è la sua rovina.</p> <p><sup>14</sup>Non procurarti la fama di maldicente<br>e non tendere insidie con la lingua,<br>poiché la vergogna è per il ladro<br>e una condanna severa per l'uomo bugiardo. <br> <sup>15</sup>Non sbagliare, né molto né poco,<br></p>