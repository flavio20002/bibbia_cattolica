<div class="titoli">RISPOSTA DI GIOBBE A ELIFAZ</div> <p><sup>1</sup>Giobbe prese a dire:</p> <p> </p> <div class="titoli">Dio è lontano</div> <p><sup>2</sup>«Anche oggi il mio lamento è amaro<br> e la sua mano pesa sopra i miei gemiti.<br> <sup>3</sup>Oh, potessi sapere dove trovarlo,<br> potessi giungere fin dove risiede!<br> <sup>4</sup>Davanti a lui esporrei la mia causa<br> e avrei piene le labbra di ragioni.<br> <sup>5</sup>Conoscerei le parole con le quali mi risponde<br> e capirei che cosa mi deve dire.<br> <sup>6</sup>Dovrebbe forse con sfoggio di potenza contendere con me?<br> Gli basterebbe solo ascoltarmi!<br> <sup>7</sup>Allora un giusto discuterebbe con lui<br> e io per sempre sarei assolto dal mio giudice.<br> <sup>8</sup>Ma se vado a oriente, egli non c'è,<br> se vado a occidente, non lo sento.<br> <sup>9</sup>A settentrione lo cerco e non lo scorgo,<br> mi volgo a mezzogiorno e non lo vedo.<br> <sup>10</sup>Poiché egli conosce la mia condotta,<br> se mi mette alla prova, come oro puro io ne esco.<br> <sup>11</sup>Alle sue orme si è attaccato il mio piede,<br> al suo cammino mi sono attenuto e non ho deviato;<br> <sup>12</sup>dai comandi delle sue labbra non mi sono allontanato,<br> ho riposto nel cuore i detti della sua bocca.<br> <sup>13</sup>Se egli decide, chi lo farà cambiare?<br> Ciò che desidera egli lo fa.<br> <sup>14</sup>Egli esegue il decreto contro di me<br> come pure i molti altri che ha in mente.<br> <sup>15</sup>Per questo davanti a lui io allibisco,<br> al solo pensarci mi viene paura.<br> <sup>16</sup>Dio ha fiaccato il mio cuore,<br> l'Onnipotente mi ha frastornato;<br> <sup>17</sup>ma non è a causa della tenebra che io perisco,<br> né a causa dell'oscurità che ricopre il mio volto.<br></p>