<div class="titoli">Canto di vittoria</div> <p><sup>1</sup>Al maestro del coro. Per strumenti a corda. Salmo. Di Asaf. Canto.<br><br> <sup>2</sup>Dio si è fatto conoscere in Giuda,<br> in Israele è grande il suo nome.</p> <p><sup>3</sup>È in Salem la sua tenda,<br> in Sion la sua dimora.</p> <p><sup>4</sup>Là spezzò le saette dell'arco,<br> lo scudo, la spada, la guerra.</p> <p><sup>5</sup>Splendido tu sei, <br> magnifico su montagne di preda.</p> <p><sup>6</sup>Furono spogliati i valorosi,<br> furono colti dal sonno,<br> nessun prode ritrovava la sua mano.</p> <p><sup>7</sup>Dio di Giacobbe, alla tua minaccia<br> si paralizzano carri e cavalli.</p> <p><sup>8</sup>Tu sei davvero terribile;<br> chi ti resiste quando si scatena la tua ira?</p> <p><sup>9</sup>Dal cielo hai fatto udire la sentenza:<br> sbigottita tace la terra,</p> <p><sup>10</sup>quando Dio si alza per giudicare,<br> per salvare tutti i poveri della terra.</p> <p><sup>11</sup>Persino la collera dell'uomo ti dà gloria;<br> gli scampati dalla collera ti fanno festa.</p> <p><sup>12</sup>Fate voti al Signore, vostro Dio, e adempiteli,<br> quanti lo circondano portino doni al Terribile,</p> <p><sup>13</sup>a lui che toglie il respiro ai potenti,<br> che è terribile per i re della terra.</p> <p></p>