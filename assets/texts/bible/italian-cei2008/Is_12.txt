<div class="titoli">Canto di ringraziamento e di lode</div> <p><sup>1</sup>Tu dirai in quel giorno:<br>«Ti lodo, Signore; tu eri in collera con me,<br>ma la tua collera si è placata e tu mi hai consolato.<br> <sup>2</sup>Ecco, Dio è la mia salvezza;<br>io avrò fiducia, non avrò timore,<br>perché mia forza e mio canto è il Signore;<br>egli è stato la mia salvezza».<br> <sup>3</sup>Attingerete acqua con gioia<br>alle sorgenti della salvezza.<br> <sup>4</sup>In quel giorno direte:<br>«Rendete grazie al Signore e invocate il suo nome,<br>proclamate fra i popoli le sue opere,<br>fate ricordare che il suo nome è sublime.<br> <sup>5</sup>Cantate inni al Signore, perché ha fatto cose eccelse,<br>le conosca tutta la terra.<br> <sup>6</sup>Canta ed esulta, tu che abiti in Sion,<br>perché grande in mezzo a te è il Santo d'Israele».<br></p>