<div class="titoli">Gesù è superiore a Mosè</div> <p> <sup>1</sup>Perciò, fratelli santi, voi che siete partecipi di una vocazione celeste, prestate attenzione a Gesù, l'apostolo e sommo sacerdote della fede che noi professiamo, <sup>2</sup>il quale è degno di fede per colui che l'ha costituito tale, come lo fu anche Mosè in tutta la sua casa. <sup>3</sup>Ma, in confronto a Mosè, egli è stato giudicato degno di una gloria tanto maggiore quanto l'onore del costruttore della casa supera quello della casa stessa. <sup>4</sup>Ogni casa infatti viene costruita da qualcuno; ma colui che ha costruito tutto è Dio. <sup>5</sup>In verità Mosè fu degno di fede in tutta la sua casacomeservitore, per dare testimonianza di ciò che doveva essere annunciato più tardi. <sup>6</sup>Cristo, invece, lo fu come figlio, posto sopra la sua casa. E la sua casa siamo noi, se conserviamo la libertà e la speranza di cui ci vantiamo.<br> </p> <div class="titoli">La parola di Dio giudica gli uomini</div> <p> <sup>7</sup>Per questo, come dice lo Spirito Santo:</p> <p class="rientrato">Oggi, se udite la sua voce,<br> <sup>8</sup>non indurite i vostri cuori<br>come nel giorno della ribellione,<br>il giorno della tentazione nel deserto,<br> <sup>9</sup>dove mi tentarono i vostri padri mettendomi alla prova,<br>pur avendo visto per quarant'anni le mie opere.<br> <sup>10</sup>Perciò mi disgustai di quella generazione<br>e dissi: hanno sempre il cuore sviato.<br>Non hanno conosciuto le mie vie.<br> <sup>11</sup>Così ho giurato nella mia ira:<br>non entreranno nel mio riposo.</p> <p><sup>12</sup>Badate, fratelli, che non si trovi in nessuno di voi un cuore perverso e senza fede che si allontani dal Dio vivente. <sup>13</sup>Esortatevi piuttosto a vicenda ogni giorno, finché dura questo oggi, perché nessuno di voi si ostini, sedotto dal peccato. <sup>14</sup>Siamo infatti diventati partecipi di Cristo, a condizione di mantenere salda fino alla fine la fiducia che abbiamo avuto fin dall'inizio. <sup>15</sup>Quando si dice:</p> <p class="rientrato">Oggi, se udite la sua voce,<br>non indurite i vostri cuori<br>come nel giorno della ribellione,</p> <p><sup>16</sup>chi furono quelli che, dopo aver udito la sua voce, si ribellarono? Non furono tutti quelli che erano usciti dall'Egitto sotto la guida di Mosè? <sup>17</sup>E chi furono coloro di cui si è disgustato per quarant'anni? Non furono quelli che avevano peccato e poi caddero cadaveri nel deserto? <sup>18</sup>E a chi giurò che non sarebbero entrati nel suo riposo, se non a quelli che non avevano creduto? <sup>19</sup>E noi vediamo che non poterono entrarvi a causa della loro mancanza di fede.<br></p>