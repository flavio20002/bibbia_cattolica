<div class="titoli">Implorazione nell'angustia</div> <p><sup>1</sup>Al maestro del coro. Di Davide. Per fare memoria.<br><br> <sup>2</sup>O Dio, vieni a salvarmi,<br> Signore, vieni presto in mio aiuto.</p> <p><sup>3</sup>Siano svergognati e confusi<br> quanti attentano alla mia vita.<br> Retrocedano, coperti d'infamia,<br> quanti godono della mia rovina.</p> <p><sup>4</sup>Se ne tornino indietro pieni di vergogna<br> quelli che mi dicono: «Ti sta bene!».</p> <p><sup>5</sup>Esultino e gioiscano in te<br> quelli che ti cercano;<br> dicano sempre: «Dio è grande!»<br> quelli che amano la tua salvezza.</p> <p><sup>6</sup>Ma io sono povero e bisognoso:<br> Dio, affréttati verso di me.<br> Tu sei mio aiuto e mio liberatore:<br> Signore, non tardare.</p> <p></p>