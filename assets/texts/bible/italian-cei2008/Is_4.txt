<div class="titoli">Il germoglio del Signore</div> <sup>1</sup>Sette donne afferreranno <br>un uomo solo, in quel giorno, <br>e diranno: «Ci nutriremo del nostro pane <br>e indosseremo le nostre vesti; <br>soltanto, lasciaci portare il tuo nome, <br>toglici la nostra vergogna». <br> <div class="titoli">Il germoglio del Signore</div> <p><sup>2</sup>In quel giorno, il germoglio del Signore crescerà in onore e gloria e il frutto della terra sarà a magnificenza e ornamento per i superstiti d'Israele. <sup>3</sup>Chi sarà rimasto in Sion e chi sarà superstite in Gerusalemme sarà chiamato santo: quanti saranno iscritti per restare in vita in Gerusalemme. <sup>4</sup>Quando il Signore avrà lavato le brutture delle figlie di Sion e avrà pulito Gerusalemme dal sangue che vi è stato versato, con il soffio del giudizio e con il soffio dello sterminio, <sup>5</sup>allora creerà il Signore su ogni punto del monte Sion e su tutti i luoghi delle sue assemblee una nube di fumo durante il giorno e un bagliore di fuoco fiammeggiante durante la notte, perché la gloria del Signore sarà sopra ogni cosa come protezione, <sup>6</sup>come una tenda sarà ombra contro il caldo di giorno e rifugio e riparo contro la bufera e contro la pioggia.<br></p>