<sup>1</sup>come il fuoco incendia le stoppie <br>e fa bollire l'acqua, <br>perché si conosca il tuo nome fra i tuoi nemici, <br>e le genti tremino davanti a te. <br> <sup>2</sup>Quando tu compivi cose terribili che non attendevamo, <br>tu scendesti e davanti a te sussultarono i monti. <br> <sup>3</sup>Mai si udì parlare da tempi lontani, <br>orecchio non ha sentito, <br>occhio non ha visto <br>che un Dio, fuori di te, <br>abbia fatto tanto per chi confida in lui. <br> <sup>4</sup>Tu vai incontro a quelli che praticano con gioia la giustizia <br>e si ricordano delle tue vie. <br>Ecco, tu sei adirato perché abbiamo peccato <br>contro di te da lungo tempo e siamo stati ribelli. <br> <sup>5</sup>Siamo divenuti tutti come una cosa impura, <br>e come panno immondo sono tutti i nostri atti di giustizia; <br>tutti siamo avvizziti come foglie, <br>le nostre iniquità ci hanno portato via come il vento. <br> <sup>6</sup>Nessuno invocava il tuo nome, <br>nessuno si risvegliava per stringersi a te; <br>perché tu avevi nascosto da noi il tuo volto, <br>ci avevi messo in balìa della nostra iniquità. <br> <sup>7</sup>Ma, Signore, tu sei nostro padre; <br>noi siamo argilla e tu colui che ci plasma, <br>tutti noi siamo opera delle tue mani. <br> <sup>8</sup>Signore, non adirarti fino all'estremo, <br>non ricordarti per sempre dell'iniquità. <br>Ecco, guarda: tutti siamo tuo popolo. <br> <sup>9</sup>Le tue città sante sono un deserto, <br>un deserto è diventata Sion, <br>Gerusalemme una desolazione. <br> <sup>10</sup>Il nostro tempio, santo e magnifico, <br>dove i nostri padri ti hanno lodato, <br>è divenuto preda del fuoco; <br>tutte le nostre cose preziose sono distrutte. <br> <sup>11</sup>Dopo tutto questo, resterai ancora insensibile, o Signore, <br>tacerai e ci umilierai fino all'estremo? <br> <p></p>