<div class="titoli">GESU' A GERUSALEMME </div> <div class="titoli">Entusiasmo della folla</div> <p><sup>1</sup>Quando furono vicini a Gerusalemme e giunsero presso Bètfage, verso il monte degli Ulivi, Gesù mandò due discepoli, <sup>2</sup>dicendo loro: «Andate nel villaggio di fronte a voi e subito troverete un'asina, legata, e con essa un puledro. Slegateli e conduceteli da me. <sup>3</sup>E se qualcuno vi dirà qualcosa, rispondete: «Il Signore ne ha bisogno, ma li rimanderà indietro subito»». <sup>4</sup>Ora questo avvenne perché si compisse ciò che era stato detto per mezzo del profeta:</p> <p class="rientrato"><sup>5</sup>Dite alla figlia di Sion:<br>Ecco, a te viene il tuo re,<br>mite, seduto su un'asina<br>e su un puledro, figlio di una bestia da soma.</p> <p><sup>6</sup>I discepoli andarono e fecero quello che aveva ordinato loro Gesù: <sup>7</sup>condussero l'asina e il puledro, misero su di essi i mantelli ed egli vi si pose a sedere. <sup>8</sup>La folla, numerosissima, stese i propri mantelli sulla strada, mentre altri tagliavano rami dagli alberi e li stendevano sulla strada. <sup>9</sup>La folla che lo precedeva e quella che lo seguiva, gridava:</p> <p class="rientrato">«Osanna al figlio di Davide!<br>Benedetto colui che viene nel nome del Signore!<br>Osanna nel più alto dei cieli!».</p> <p><sup>10</sup>Mentre egli entrava in Gerusalemme, tutta la città fu presa da agitazione e diceva: «Chi è costui?». <sup>11</sup>E la folla rispondeva: «Questi è il profeta Gesù, da Nàzaret di Galilea».<br> </p> <div class="titoli">Gesù scaccia i venditori dal tempio</div> <p><sup>12</sup>Gesù entrò nel tempio e scacciò tutti quelli che nel tempio vendevano e compravano; rovesciò i tavoli dei cambiamonete e le sedie dei venditori di colombe <sup>13</sup>e disse loro: «Sta scritto:</p> <p class="rientrato">La mia casa sarà chiamata casa di preghiera.<br>Voi invece ne fate un covo di ladri».</p> <p><sup>14</sup>Gli si avvicinarono nel tempio ciechi e storpi, ed egli li guarì. <sup>15</sup>Ma i capi dei sacerdoti e gli scribi, vedendo le meraviglie che aveva fatto e i fanciulli che acclamavano nel tempio: «Osanna al figlio di Davide!», si sdegnarono, <sup>16</sup>e gli dissero: «Non senti quello che dicono costoro?». Gesù rispose loro: «Sì! Non avete mai letto:</p> <p class="rientrato"><i>Dalla bocca di bambini e di lattanti<br></i><i>hai tratto per te una lode</i>?».</p> <p><sup>17</sup>Li lasciò, uscì fuori dalla città, verso Betània, e là trascorse la notte.<br> </p> <div class="titoli">Condanna di un albero sterile</div> <p><sup>18</sup>La mattina dopo, mentre rientrava in città, ebbe fame. <sup>19</sup>Vedendo un albero di fichi lungo la strada, gli si avvicinò, ma non vi trovò altro che foglie, e gli disse: «Mai più in eterno nasca un frutto da te!». E subito il fico seccò. <sup>20</sup>Vedendo ciò, i discepoli rimasero stupiti e dissero: «Come mai l'albero di fichi è seccato in un istante?». <sup>21</sup>Rispose loro Gesù: «In verità io vi dico: se avrete fede e non dubiterete, non solo potrete fare ciò che ho fatto a quest'albero, ma, anche se direte a questo monte: «Lèvati e gèttati nel mare», ciò avverrà. <sup>22</sup>E tutto quello che chiederete con fede nella preghiera, lo otterrete».<br> </p> <div class="titoli">L'autorità di Gesù contestata</div> <p><sup>23</sup>Entrò nel tempio e, mentre insegnava, gli si avvicinarono i capi dei sacerdoti e gli anziani del popolo e dissero: «Con quale autorità fai queste cose? E chi ti ha dato questa autorità?». <sup>24</sup>Gesù rispose loro: «Anch'io vi farò una sola domanda. Se mi rispondete, anch'io vi dirò con quale autorità faccio questo. <sup>25</sup>Il battesimo di Giovanni da dove veniva? Dal cielo o dagli uomini?». Essi discutevano fra loro dicendo: «Se diciamo: «Dal cielo», ci risponderà: «Perché allora non gli avete creduto?». <sup>26</sup>Se diciamo: «Dagli uomini», abbiamo paura della folla, perché tutti considerano Giovanni un profeta». <sup>27</sup>Rispondendo a Gesù dissero: «Non lo sappiamo». Allora anch'egli disse loro: «Neanch'io vi dico con quale autorità faccio queste cose».<br> </p> <div class="titoli">Parabola dei due figli</div> <p><sup>28</sup>«Che ve ne pare? Un uomo aveva due figli. Si rivolse al primo e disse: «Figlio, oggi va' a lavorare nella vigna». <sup>29</sup>Ed egli rispose: «Non ne ho voglia». Ma poi si pentì e vi andò. <sup>30</sup>Si rivolse al secondo e disse lo stesso. Ed egli rispose: «Sì, signore». Ma non vi andò. <sup>31</sup>Chi dei dueha compiuto la volontà del padre?». Risposero: «Il primo». E Gesù disse loro: «In verità io vi dico: i pubblicani e le prostitute vi passano avanti nel regno di Dio. <sup>32</sup>Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti così da credergli.<br> </p> <div class="titoli">Parabola dei contadini omicidi</div> <p><sup>33</sup>Ascoltate un'altra parabola: c'era un uomo che possedeva un terreno e vi piantò una vigna. La circondò con una siepe, vi scavò una buca per il torchio e costruì una torre. La diede in affitto a dei contadini e se ne andò lontano. <sup>34</sup>Quando arrivò il tempo di raccogliere i frutti, mandò i suoi servi dai contadini a ritirare il raccolto. <sup>35</sup>Ma i contadini presero i servi e uno lo bastonarono, un altro lo uccisero, un altro lo lapidarono. <sup>36</sup>Mandò di nuovo altri servi, più numerosi dei primi, ma li trattarono allo stesso modo. <sup>37</sup>Da ultimo mandò loro il proprio figlio dicendo: «Avranno rispetto per mio figlio!». <sup>38</sup>Ma i contadini, visto il figlio, dissero tra loro: «Costui è l'erede. Su, uccidiamolo e avremo noi la sua eredità!». <sup>39</sup>Lo presero, lo cacciarono fuori dalla vigna e lo uccisero. <sup>40</sup>Quando verrà dunque il padrone della vigna, che cosa farà a quei contadini?». <sup>41</sup>Gli risposero: «Quei malvagi, li farà morire miseramente e darà in affitto la vigna ad altri contadini, che gli consegneranno i frutti a suo tempo». <br> <sup>42</sup>E Gesù disse loro: «Non avete mai letto nelle Scritture:</p> <p class="rientrato"><i>La pietra che i costruttori hanno scartato<br></i><i>è diventata la pietra d'angolo;<br></i><i>questo è stato fatto dal Signore<br></i><i>ed è una meraviglia ai nostri occhi</i>?</p> <p><sup>43</sup>Perciò io vi dico: a voi sarà tolto il regno di Dio e sarà dato a un popolo che ne produca i frutti. <sup>44</sup>Chi cadrà sopra questa pietra si sfracellerà; e colui sul quale essa cadrà, verrà stritolato».<br> <sup>45</sup>Udite queste parabole, i capi dei sacerdoti e i farisei capirono che parlava di loro. <sup>46</sup>Cercavano di catturarlo, ma ebbero paura della folla, perché lo considerava un profeta.<br></p>