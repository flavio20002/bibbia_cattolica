<div class="titoli">Attesa del perdono e della salvezza del Signore</div> <p><sup>1</sup>Canto delle salite.<br><br> Dal profondo a te grido, o Signore;<br> <sup>2</sup>Signore, ascolta la mia voce.<br> Siano i tuoi orecchi attenti<br> alla voce della mia supplica.</p> <p><sup>3</sup>Se consideri le colpe, Signore,<br> Signore, chi ti può resistere?</p> <p><sup>4</sup>Ma con te è il perdono:<br> così avremo il tuo timore.</p> <p><sup>5</sup>Io spero, Signore.<br> Spera l'anima mia,<br> attendo la sua parola.</p> <p><sup>6</sup>L'anima mia è rivolta al Signore<br> più che le sentinelle all'aurora.</p> <p> Più che le sentinelle l'aurora,<br> <sup>7</sup>Israele attenda il Signore,<br> perché con il Signore è la misericordia<br> e grande è con lui la redenzione.</p> <p><sup>8</sup>Egli redimerà Israele<br> da tutte le sue colpe.</p> <p></p>