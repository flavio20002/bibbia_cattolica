<div class="titoli">Il Signore è il mio pastore</div> <p><sup>1</sup>Salmo. Di Davide.<br><br> Il Signore è il mio pastore:<br> non manco di nulla.</p> <p><sup>2</sup>Su pascoli erbosi mi fa riposare,<br> ad acque tranquille mi conduce.</p> <p><sup>3</sup>Rinfranca l'anima mia, <br> mi guida per il giusto cammino<br> a motivo del suo nome.</p> <p><sup>4</sup>Anche se vado per una valle oscura,<br> non temo alcun male, perché tu sei con me.<br> Il tuo bastone e il tuo vincastro<br> mi danno sicurezza.</p> <p><sup>5</sup>Davanti a me tu prepari una mensa<br> sotto gli occhi dei miei nemici.<br> Ungi di olio il mio capo;<br> il mio calice trabocca.</p> <p><sup>6</sup>Sì, bontà e fedeltà mi saranno compagne<br> tutti i giorni della mia vita,<br> abiterò ancora nella casa del Signore<br> per lunghi giorni.</p> <p></p>