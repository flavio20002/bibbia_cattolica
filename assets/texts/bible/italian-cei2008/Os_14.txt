<div class="titoli">Invito alla conversione e promessa di salvezza</div> <sup>1</sup>Samaria sconterà la sua pena, <br>perché si è ribellata al suo Dio. <br>Periranno di spada, <br>saranno sfracellati i bambini; <br>le donne incinte sventrate. <br> <div class="titoli">Invito alla conversione e promessa di salvezza</div> <p><sup>2</sup>Torna dunque, Israele, al Signore, tuo Dio,<br>poiché hai inciampato nella tua iniquità.<br> <sup>3</sup>Preparate le parole da dire<br>e tornate al Signore;<br>ditegli: «Togli ogni iniquità,<br>accetta ciò che è bene:<br>non offerta di tori immolati,<br>ma la lode delle nostre labbra.<br> <sup>4</sup>Assur non ci salverà,<br>non cavalcheremo più su cavalli,<br>né chiameremo più «dio nostro»<br>l'opera delle nostre mani,<br>perché presso di te l'orfano trova misericordia».<br> <sup>5</sup>«Io li guarirò dalla loro infedeltà,<br>li amerò profondamente,<br>poiché la mia ira si è allontanata da loro.<br> <sup>6</sup>Sarò come rugiada per Israele;<br>fiorirà come un giglio<br>e metterà radici come un albero del Libano,<br> <sup>7</sup>si spanderanno i suoi germogli<br>e avrà la bellezza dell'olivo<br>e la fragranza del Libano.<br> <sup>8</sup>Ritorneranno a sedersi alla mia ombra,<br>faranno rivivere il grano,<br>fioriranno come le vigne,<br>saranno famosi come il vino del Libano.<br> <sup>9</sup>Che ho ancora in comune con gli idoli, o Èfraim?<br>Io l'esaudisco e veglio su di lui;<br>io sono come un cipresso sempre verde,<br>il tuo frutto è opera mia».<br> <sup>10</sup>Chi è saggio comprenda queste cose,<br>chi ha intelligenza le comprenda;<br>poiché rette sono le vie del Signore,<br>i giusti camminano in esse,<br>mentre i malvagi v'inciampano.</p>