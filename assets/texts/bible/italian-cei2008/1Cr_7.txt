<div class="titoli">Discendenza della tribù di Issacar</div> <p><sup>1</sup>Figli di Ìssacar: Tola, Pua, Iasub, Simron: quattro. <sup>2</sup>Figli di Tola: Uzzì, Refaià, Ierièl, Iacmài, Ibsam, Samuele, capi dei casati di Tola, uomini valorosi nelle loro genealogie; al tempo di Davide il loro numero era di ventiduemilaseicento. <sup>3</sup>Figli di Uzzì: Izrachia. Figli di Izrachia: Michele, Abdia, Gioele, Issia: in tutto cinque capi. <sup>4</sup>Suddivisi secondo le loro genealogie e i loro casati, avevano trentaseimila uomini nelle loro schiere armate per la guerra, poiché abbondavano di mogli e di figli. <sup>5</sup>I loro fratelli, appartenenti a tutte le famiglie di Ìssacar, uomini valorosi, secondo il loro censimento erano ottantasettemila in tutto.<br> </p> <div class="titoli">Discendenza della tribù di Beniamino</div> <p><sup>6</sup>Figli di Beniamino: Bela, Becher e Iedaèl, tre. <sup>7</sup>Figli di Bela: Esbon, Uzzì, Uzzièl, Ierimòt, Irì, cinque capi dei loro casati, uomini valorosi; secondo il loro censimento erano ventiduemilatrentaquattro. <sup>8</sup>Figli di Becher: Zemirà, Ioas, Elièzer, Elioenài, Omri, Ieremòt, Abia, Anatòt e Alèmet; tutti costoro erano figli di Becher. <sup>9</sup>Il loro censimento, eseguito secondo le loro genealogie in base ai capi dei loro casati, indicò ventimiladuecento uomini valorosi. <sup>10</sup>Figli di Iediaèl: Bilan. Figli di Bilan: Ieus, Beniamino, Eud, Chenaanà, Zetan, Tarsis e Achisacàr. <sup>11</sup>Tutti questi erano figli di Iediaèl, capi dei loro casati, uomini valorosi, in numero di diciassettemiladuecento, pronti per una spedizione militare e per combattere.<br> <sup>12</sup>Suppìm e Cuppìm, figli di Ir; Cusìm, figlio di Acher.<br> </p> <div class="titoli">Discendenza della tribù di Nèftali</div> <p><sup>13</sup>Figli di Nèftali: Iacasièl, Gunì, Ieser e Sallum, figli di Bila.<br> </p> <div class="titoli">Discendenza della tribù di Manasse</div> <p><sup>14</sup>Figli di Manasse: Asrièl, partorito dalla concubina aramea che partorì anche Machir, padre di Gàlaad. <sup>15</sup>Machir prese una moglie per Cuppìm e Suppìm; sua sorella si chiamava Maacà. Il secondo figlio si chiamava Selofcàd; Selofcàd aveva solo figlie. <sup>16</sup>Maacà, moglie di Machir, partorì un figlio che chiamò Peres, mentre suo fratello si chiamava Seres; suoi figli erano Ulam e Rekem. <sup>17</sup>Figlio di Ulam: Bedan. Questi furono i figli di Gàlaad, figlio di Machir, figlio di Manasse. <sup>18</sup>La sua sorella Ammolèket partorì Isod, Abièzer e Macla. <sup>19</sup>Figli di Semidà furono Achiàn, Sichem, Lichì e Aniàm.<br> </p> <div class="titoli">Discendenza della tribù di Efraim</div> <p><sup>20</sup>Figli di Èfraim: Sutèlach, di cui fu figlio Bered, di cui fu figlio Tacat, di cui fu figlio Eladà, di cui fu figlio Tacat, <sup>21</sup>di cui fu figlio Zabad, di cui furono figli Sutèlach, Ezer ed Elad, uccisi dagli uomini di Gat, indigeni della regione, perché erano scesi a razziarne il bestiame. <sup>22</sup>Il loro padre Èfraim li pianse per molti giorni e i suoi fratelli vennero per consolarlo. <sup>23</sup>Quindi si unì alla moglie, che rimase incinta e partorì un figlio che il padre chiamò Berià, perché nato con la sventura in casa. <sup>24</sup>Figlia di Èfraim fu Seerà, la quale edificò Bet-Oron inferiore e superiore, e Uzzen-Seerà. <sup>25</sup>Suo figlio fu anche Refach, di cui fu figlio Resef, di cui fu figlio Telach, di cui fu figlio Tacan, <sup>26</sup>di cui fu figlio Ladan, di cui fu figlio Ammiùd, di cui fu figlio Elisamà, <sup>27</sup>di cui fu figlio Nun, di cui fu figlio Giosuè. <sup>28</sup>Loro proprietà e loro residenza furono Betel con le sue dipendenze, a oriente Naaràn, a occidente Ghezer con le sue dipendenze, Sichem con le sue dipendenze fino ad Aià con le sue dipendenze. <sup>29</sup>Appartenevano ai figli di Manasse: Bet-Sean con le sue dipendenze, Taanac con le sue dipendenze, Meghiddo con le sue dipendenze, Dor con le sue dipendenze. In queste località abitavano i figli di Giuseppe, figlio d'Israele.<br> </p> <div class="titoli">Discendenza della tribù di Aser</div> <p><sup>30</sup>Figli di Aser: Imna, Isva, Isvì, Berià e la loro sorella Serach. <sup>31</sup>Figli di Berià: Cheber e Malchièl, padre di Birzàit. <sup>32</sup>Cheber generò Iaflet, Semer, Cotam e Suà loro sorella. <sup>33</sup>Figli di Iaflet: Pasac, Bimal e Asvat; questi furono i figli di Iaflet. <sup>34</sup>Figli di Semer, suo fratello: Roga, Cubba e Aram. <sup>35</sup>Figli di Chelem, suo fratello: Sofach, Imna, Seles e Amal. <sup>36</sup>Figli di Sofach: Suach, Carnefer, Sual, Berì, Imra, <sup>37</sup>Beser, Od, Sammà, Silsa, Itran e Beerà. <sup>38</sup>Figli di Ieter: Iefunnè, Pispa e Ara. <sup>39</sup>Figli di Ullà: Arach, Cannièl e Risià. <sup>40</sup>Tutti costoro furono figli di Aser, capi di casato, uomini scelti e valorosi, capi tra i prìncipi. Nel loro censimento, eseguito in base alla capacità militare, risultò il numero ventiseimila.<br></p>