<div class="titoli">Quarto poema</div> <sup>1</sup>Sono venuto nel mio giardino, sorella mia, mia sposa, <br>e raccolgo la mia mirra e il mio balsamo; <br>mangio il mio favo e il mio miele, <br>bevo il mio vino e il mio latte. <br>Mangiate, amici, bevete; <br>inebriatevi d'amore. <br> <div class="titoli">QUARTO POEMA</div> <div class="titoli">L'amato bussa alla porta</div> <p><sup>2</sup>Mi sono addormentata, ma veglia il mio cuore.<br>Un rumore! La voce del mio amato che bussa:<br>«Aprimi, sorella mia,<br>mia amica, mia colomba, mio tutto;<br>perché il mio capo è madido di rugiada,<br>i miei riccioli di gocce notturne».<br> <sup>3</sup>«Mi sono tolta la veste;<br>come indossarla di nuovo?<br>Mi sono lavata i piedi;<br>come sporcarli di nuovo?».<br> <sup>4</sup>L'amato mio ha introdotto la mano nella fessura<br>e le mie viscere fremettero per lui.<br> <sup>5</sup>Mi sono alzata per aprire al mio amato<br>e le mie mani stillavano mirra;<br>fluiva mirra dalle mie dita<br>sulla maniglia del chiavistello.<br> <sup>6</sup>Ho aperto allora all'amato mio,<br>ma l'amato mio se n'era andato, era scomparso.<br>Io venni meno, per la sua scomparsa;<br>l'ho cercato, ma non l'ho trovato,<br>l'ho chiamato, ma non mi ha risposto.<br> <sup>7</sup>Mi hanno incontrata le guardie che fanno la ronda in città;<br>mi hanno percossa, mi hanno ferita,<br>mi hanno tolto il mantello<br>le guardie delle mura.<br> <sup>8</sup>Io vi scongiuro, figlie di Gerusalemme,<br>se trovate l'amato mio<br>che cosa gli racconterete?<br>Che sono malata d'amore!<br> <sup>9</sup>Che cosa ha il tuo amato più di ogni altro,<br>tu che sei bellissima tra le donne?<br>Che cosa ha il tuo amato più di ogni altro,<br>perché così ci scongiuri?<br> </p> <div class="titoli">L'incanto dell'amato</div> <p><sup>10</sup>L'amato mio è bianco e vermiglio,<br>riconoscibile fra una miriade.<br> <sup>11</sup>Il suo capo è oro, oro puro,<br>i suoi riccioli sono grappoli di palma,<br>neri come il corvo.<br> <sup>12</sup>I suoi occhi sono come colombe<br>su ruscelli d'acqua;<br>i suoi denti si bagnano nel latte,<br>si posano sui bordi.<br> <sup>13</sup>Le sue guance sono come aiuole di balsamo<br>dove crescono piante aromatiche,<br>le sue labbra sono gigli<br>che stillano fluida mirra.<br> <sup>14</sup>Le sue mani sono anelli d'oro,<br>incastonati di gemme di Tarsis.<br>Il suo ventre è tutto d'avorio,<br>tempestato di zaffiri.<br> <sup>15</sup>Le sue gambe, colonne di alabastro,<br>posate su basi d'oro puro.<br>Il suo aspetto è quello del Libano,<br>magnifico come i cedri.<br> <sup>16</sup>Dolcezza è il suo palato;<br>egli è tutto delizie!<br>Questo è l'amato mio, questo l'amico mio,<br>o figlie di Gerusalemme.<br></p>