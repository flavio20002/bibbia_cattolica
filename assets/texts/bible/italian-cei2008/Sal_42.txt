<div class="titoli">Lamento e nostalgia dell'esule</div> <p><sup>1</sup>Al maestro del coro. Maskil. Dei figli di Core. <br><br> <sup>2</sup>Come la cerva anela<br> ai corsi d'acqua,<br> così l'anima mia anela<br> a te, o Dio.</p> <p><sup>3</sup>L'anima mia ha sete di Dio,<br> del Dio vivente:<br> quando verrò e vedrò<br> il volto di Dio?</p> <p><sup>4</sup>Le lacrime sono il mio pane<br> giorno e notte,<br> mentre mi dicono sempre:<br> »Dov'è il tuo Dio?».</p> <p> <sup>5</sup>Questo io ricordo<br> e l'anima mia si strugge:<br> avanzavo tra la folla, <br> la precedevo fino alla casa di Dio,<br> fra canti di gioia e di lode<br> di una moltitudine in festa.</p> <p><sup>6</sup>Perché ti rattristi, anima mia,<br> perché ti agiti in me?<br> Spera in Dio: ancora potrò lodarlo,<br> lui, salvezza del mio volto e mio Dio.</p> <p><sup>7</sup>In me si rattrista l'anima mia;<br> perciò di te mi ricordo<br> dalla terra del Giordano e dell'Ermon,<br> dal monte Misar.</p> <p><sup>8</sup>Un abisso chiama l'abisso<br> al fragore delle tue cascate;<br> tutti i tuoi flutti e le tue onde<br> sopra di me sono passati.</p> <p><sup>9</sup>Di giorno il Signore mi dona il suo amore<br> e di notte il suo canto è con me,<br> preghiera al Dio della mia vita.</p> <p><sup>10</sup>Dirò a Dio: «Mia roccia!<br> Perché mi hai dimenticato?<br> Perché triste me ne vado,<br> oppresso dal nemico?».</p> <p><sup>11</sup>Mi insultano i miei avversari<br> quando rompono le mie ossa,<br> mentre mi dicono sempre:<br> »Dov'è il tuo Dio?».</p> <p><sup>12</sup>Perché ti rattristi, anima mia,<br> perché ti agiti in me?<br> Spera in Dio: ancora potrò lodarlo,<br> lui, salvezza del mio volto e mio Dio.</p> <p></p>