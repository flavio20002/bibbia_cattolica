<div class="titoli">Da tutto il creato salga la lode a Dio</div> <p><sup>1</sup>Alleluia.</p> <p> Lodate Dio nel suo santuario,<br> lodatelo nel suo maestoso firmamento.</p> <p><sup>2</sup>Lodatelo per le sue imprese,<br> lodatelo per la sua immensa grandezza.</p> <p><sup>3</sup>Lodatelo con il suono del corno,<br> lodatelo con l'arpa e la cetra.</p> <p><sup>4</sup>Lodatelo con tamburelli e danze,<br> lodatelo sulle corde e con i flauti.</p> <p><sup>5</sup>Lodatelo con cimbali sonori,<br> lodatelo con cimbali squillanti.<br> <sup>6</sup>Ogni vivente dia lode al Signore.<br> <br> Alleluia.</p>