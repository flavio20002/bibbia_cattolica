<div class="titoli">Corruzione politica e alleanze internazionali</div> <sup>1</sup>Mentre sto per guarire Israele, <br>si scopre l'iniquità di Èfraim <br>e la malvagità di Samaria, <br>perché si pratica la menzogna: <br>il ladro entra nelle case <br>e fuori saccheggia il brigante. <br> <sup>2</sup>Non pensano, dunque, <br>che io ricordo tutte le loro malvagità? <br>Ora sono circondati dalle loro azioni: <br>esse stanno davanti a me. <br> <div class="titoli">Corruzione politica e alleanze internazionali</div> <p><sup>3</sup>Con la loro malvagità rallegrano il re,<br>rallegrano i capi con le loro falsità.<br> <sup>4</sup>Sono tutti adùlteri, ardono come un forno<br>in cui il fornaio non attizza più il fuoco,<br>in attesa che la pasta preparata lieviti.<br> <sup>5</sup>Nel giorno della festa del nostro re<br>sommergono i capi in fiumi di vino,<br>fino a far sì che egli si comprometta con i ribelli.<br> <sup>6</sup>Perché il loro intimo è come un forno,<br>pieno di trame è il loro cuore,<br>tutta la notte sonnecchia il loro furore<br>e al mattino divampa come fiamma.<br> <sup>7</sup>Tutti ardono come un forno<br>e divorano i loro governanti.<br>Così sono caduti tutti i loro sovrani<br>e nessuno si preoccupa di ricorrere a me.<br> <sup>8</sup>Èfraim si mescola con le genti,<br>Èfraim è come una focaccia non rivoltata.<br> <sup>9</sup>Gli stranieri divorano la sua forza<br>ed egli non se ne accorge;<br>la canizie gli ricopre la testa<br>ed egli non se ne accorge.<br> <sup>10</sup>L'arroganza d'Israele<br>testimonia contro di loro;<br>non ritornano al Signore, loro Dio,<br>e, malgrado tutto, non lo ricercano.<br> <sup>11</sup>Èfraim è come un'ingenua colomba,<br>priva d'intelligenza;<br>ora i suoi abitanti domandano aiuto all'Egitto,<br>ora invece corrono verso l'Assiria.<br> <sup>12</sup>Dovunque si rivolgeranno<br>stenderò la mia rete contro di loro<br>e li abbatterò come gli uccelli dell'aria,<br>li punirò non appena li udrò riunirsi.<br> <sup>13</sup>Disgrazia per loro,<br>perché si sono allontanati da me!<br>Distruzione per loro,<br>perché hanno agito male contro di me!<br>Li volevo salvare,<br>ma essi hanno proferito menzogne contro di me.<br> <sup>14</sup>Non gridano a me con il loro cuore<br>quando gridano sui loro giacigli.<br>Si fanno incisioni per il grano e il vino nuovo<br>e intanto si ribellano contro di me.<br> <sup>15</sup>Eppure io ho addestrato il loro braccio,<br>ma essi hanno tramato il male contro di me.<br> <sup>16</sup>Si sono rivolti, ma non a colui che è in alto,<br>sono stati come un arco fallace.<br>I loro capi cadranno di spada<br>per l'insolenza della loro lingua<br>e nella terra d'Egitto rideranno di loro.<br></p>