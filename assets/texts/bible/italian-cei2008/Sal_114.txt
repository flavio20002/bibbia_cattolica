<div class="titoli">Le meraviglie dell'esodo dall'Egitto</div> <p><sup>1</sup>Quando Israele uscì dall'Egitto,<br> la casa di Giacobbe da un popolo barbaro,</p> <p><sup>2</sup>Giuda divenne il suo santuario,<br> Israele il suo dominio.</p> <p><sup>3</sup>Il mare vide e si ritrasse,<br> il Giordano si volse indietro,</p> <p><sup>4</sup>le montagne saltellarono come arieti,<br> le colline come agnelli di un gregge.</p> <p><sup>5</sup>Che hai tu, mare, per fuggire,<br> e tu, Giordano, per volgerti indietro?</p> <p><sup>6</sup>Perché voi, montagne, saltellate come arieti<br> e voi, colline, come agnelli di un gregge?</p> <p><sup>7</sup>Trema, o terra, davanti al Signore,<br> davanti al Dio di Giacobbe,</p> <p><sup>8</sup>che muta la rupe in un lago,<br> la roccia in sorgenti d'acqua.</p> <p></p>