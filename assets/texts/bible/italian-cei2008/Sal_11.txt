<div class="titoli">Fiducia in Dio</div> <p><sup>1</sup>Al maestro del coro. Di Davide.</p> <p> Nel Signore mi sono rifugiato.<br> Come potete dirmi:<br> »Fuggi come un passero verso il monte»?</p> <p><sup>2</sup>Ecco, i malvagi tendono l'arco,<br> aggiustano la freccia sulla corda<br> per colpire nell'ombra i retti di cuore.</p> <p><sup>3</sup>Quando sono scosse le fondamenta,<br> il giusto che cosa può fare?</p> <p><sup>4</sup>Ma il Signore sta nel suo tempio santo,<br> il Signore ha il trono nei cieli.<br> I suoi occhi osservano attenti,<br> le sue pupille scrutano l'uomo.</p> <p><sup>5</sup>Il Signore scruta giusti e malvagi,<br> egli odia chi ama la violenza.</p> <p><sup>6</sup>Brace, fuoco e zolfo farà piovere sui malvagi;<br> vento bruciante toccherà loro in sorte.</p> <p><sup>7</sup>Giusto è il Signore, ama le cose giuste;<br> gli uomini retti contempleranno il suo volto.</p> <p></p>