<div class="titoli">Invito alla lode</div> <p><sup>1</sup>Salmo. Per il rendimento di grazie.<br><br> <sup>2</sup>Acclamate il Signore, voi tutti della terra,<br> servite il Signore nella gioia,<br> presentatevi a lui con esultanza.</p> <p><sup>3</sup>Riconoscete che solo il Signore è Dio:<br> egli ci ha fatti e noi siamo suoi,<br> suo popolo e gregge del suo pascolo.</p> <p><sup>4</sup>Varcate le sue porte con inni di grazie,<br> i suoi atri con canti di lode,<br> lodatelo, benedite il suo nome;</p> <p><sup>5</sup>perché buono è il Signore,<br> il suo amore è per sempre,<br> la sua fedeltà di generazione in generazione.</p> <p></p>